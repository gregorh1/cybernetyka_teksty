=== wzajemne_wplywy_roznych_cywilizacji_w_ujeciu_cybernetyki_spolecznej ===
Converted from: wzajemne_wplywy_roznych_cywilizacji_w_ujeciu_cybernetyki_spolecznej.doc
Generated by: textract


http://autonom.edu.pl

Józef Kossecki



                     Wzajemne wpływy różnych cywilizacji
                       w ujęciu cybernetyki społecznej



      1. Ujęcie problemu przez naukę  porównawczą  o  cywilizacjach  Feliksa
      Konecznego


      Problemami wzajemnego wpływu różnych cywilizacji zajmowała  się  sporo
nauka tradycyjna. Warto tu wymienić  takich  wybitnych  badaczy  jak  Oswald
Spengler[1], Arnold Toynbee[2], Antoni Hilckmann  (uczeń  F.  Konecznego)[3]
czy Samuel Huntington[4]. Pod względem metodologicznym najlepiej  ten  temat
opracował polski naukowiec  Feliks  Koneczny,  który  jest  twórcą  polskiej
nauki porównawczej o cywilizacjach.
      W swym fundamentalnym dziele  O  wielości  cywilizacji[5]  przedstawił
prawa rządzące wzajemnym wpływem  różnych  cywilizacji.  Zdefiniował  w  nim
cywilizację  jako  metodę  ustroju   życia   zbiorowego.   Następnie   badał
empirycznie ich rozwój i wzajemne oddziaływanie. O  charakterze  cywilizacji
decyduje jej stosunek do pięciu kategorii  bytu  ludzkiego:  dobra,  prawdy,
piękna, dobrobytu i zdrowia.
      Na podstawie swych badań sformułował F. Koneczny prawa,  które  rządzą
rozwojem i wzajemnym wpływem różnych cywilizacji.  Jako  podstawowy  warunek
istnienia cywilizacji  wskazał  współmierność  kategorii  bytu  ludzkiego  w
ramach danej cywilizacji.
      „Nie jest obojętne dla rozwoju społecznego w jakim kierunku  rozwijają
się poszczególne kategorie bytu. Związek  i  wzajemna  zależność  wszystkich
kategorii bytu powoduje to, że muszą one być urządzone i rozwijać się w  tym
samym kierunku, to jest według tej samej  metody.  Ta  sama  metoda  powinna
ujawniać się zarówno w technice, ekonomii  i  higienie,  jak  też  w  etyce,
strukturze  prawnej,   aspiracjach   ideowych,   twórczości   naukowej   czy
artystycznej. W jednym społeczeństwie, musi we wszystkich  kategoriach  jego
bytu,  panować  jednolita  metoda  ustroju  życia  zbiorowego,   to   znaczy
jednolita cywilizacja, inaczej wszystko się rozprzęgnie. Warunek ten  nazwał
F. Koneczny warunkiem współmierności”.
      „Tylko te społeczeństwa mogły się rozwijać,  które  spełniały  warunek
współmierności”.
      „Żeby być pożytecznym  w  danym  społeczeństwie,  trzeba  mieć  z  nim
wspólne pojęcia o tym co dobre, a co złe, a tymczasem te pojęcia są  zmienne
w zależności od typu cywilizacji”[6].
      „Społeczeństwa oparte na podobnej metodzie ustroju  życia  zbiorowego,
dążą zazwyczaj dobrowolnie do połączenia się,  na  tej  zasadzie  jednoczyły
się rody w szczep, szczepy w lud czy też ludy w naród.  W  przeciwnym  razie
zjednoczenie może dokonać się tylko w oparciu o  siłę.  Po  podboju  słabsza
społeczność zanika wraz ze swymi instytucjami i zwyczajami”[7].
       „Syntezy  możliwe  są  tylko  wśród  zrzeszeń  opartych  na  podobnej
metodzie  ustroju,  a  zatem  tylko  wśród  kultur  tej  samej  cywilizacji.
Niemożliwe natomiast są syntezy między różnymi cywilizacjami”[8].
      W dalszym ciągu  F.  Koneczny  sformułował  prawa  rządzące  wzajemnym
wpływem różnych cywilizacji[9].
      1. „Nie można być cywilizowanym na dwa sposoby,  nie  może  się  jedno
społeczeństwo  zapatrywać  dwojako  na  kategorie  dobra,  prawdy,   piękna,
zdrowia   czy   dobrobytu   (gospodarki).   Syntezy   cywilizacyjne   między
przeciwnymi metodami ustroju życia społecznego są niemożliwe”[10]. Można  to
nazwać prawem wyłączności struktury cywilizacyjnej.
      „Oczywiście  niemożliwość  syntezy  sprzecznych  cywilizacji  w  życiu
jednego społeczeństwa nie oznacza, że cywilizacje nie  wywierają  na  siebie
wpływu”[11].
      Dobrych przykładów działania tego prawa dostarcza  życie  współczesnej
Europy, a zwłaszcza Unii Europejskiej, która starała się  –  w  imię  zasady
tolerancji – popierać  u  siebie  funkcjonowanie,  a  nawet  rozwój  różnych
cywilizacji, nazywając to wielokulturowością. Po pewnym czasie okazało  się,
że przedstawiciele innych  cywilizacji,  niż  dominująca  w  UE  bizantyńska
(oparta na zasadzie państwa prawnego - czyli dominacji  prawa  nad  etyką  i
innymi  rodzajami   norm   społecznych),   nie   chcą   przestrzegać   wielu
obowiązujących w Unii norm prawnych. Kanclerz RFN Angela Merkel  podsumowała
to krótko: Multi Kulti kaput.
      2. Drugie prawo nazwał F. Koneczny ekspansywnością cywilizacji.
      „Każda żywa cywilizacja dąży do ekspansji, dzięki temu powstają  coraz
większe zrzeszenia społeczne. Jeżeli na jakimś  terenie  spotkają  się  dwie
cywilizacje lub więcej, wówczas następuje między nimi  walka,  która  będzie
tym dłuższa, tym bardziej wielostronna, prowadzona różną  bronią  -  zarówno
duchową jak i fizyczną - im bardziej silne,  żywotne  są  walczące  ze  sobą
cywilizacje. Walka ta trwa tak długo,  aż  jedna  cywilizacja  nie  zostanie
całkowicie  zniszczona;  dominacja  jednej,  przy  pozostawieniu   elementów
drugiej  nie  wystarczy,  gdyż   mielibyśmy   do   czynienia   z   mieszanką
rozkładającą społeczeństwo”[12].
      Przykładem działania tego prawa mogą być walki, które toczyły  się  na
terenie byłej Jugosławii. Były one  tak  zaciekłe,  gdyż  ścierały  się  tam
elementy   trzech   wielkich   cywilizacji   -   łacińskiej    (katolicyzm),
bizantyńskiej (prawosławie) i turańskiej  (islam).  „Dawna  Jugosławia  była
podskórnie podmywana  przez  mieszankę  tych  cywilizacji.  Gdy  po  śmierci
marszałka Tito nastąpił  kryzys,  mieszanka  cywilizacyjna  doprowadziła  do
wybuchu”[13].
       3.  Trzecie  sformułowane  przez  F.   Konecznego   prawo   stwierdza
niemożliwość syntez cywilizacyjnych. Tylko kultury jednej  cywilizacji  mogą
się  łączyć,  natomiast  mieszanki  różnych  cywilizacji  rozkładają   życie
społeczne.
       Przykłady  działania  tego  prawa  możemy  obserwować  w  życiu  Unii
Europejskiej. Dominująca  w  UE  cywilizacja  bizantyńska,  równouprawnienie
kobiet podniosła do  rangi  obowiązującej  normy  prawnej,  tymczasem  wśród
imigrantów z Bliskiego Wschodu i Afryki dominuje cywilizacja arabska,  która
odrzuca taką normę – zwłaszcza w ujęciu prawa europejskiego.  Poważna  część
imigrantów i ich potomków stara się pozostać przy swojej cywilizacji  i  jej
normach,  odrzucając  regulacje  obyczajowe  UE.  Taka   sytuacja   generuje
nieustanne konflikty społeczne, które nabierać będą na sile w  sytuacji  gdy
miejscowa ludność europejska wykazuje stosunkowo niski  przyrost  naturalny,
zaś ludność muzułmańska rozradza się stosunkowo szybko.
      „Obojętnie współżyć mogą tylko cywilizacje pozbawione  sił  żywotnych,
które się nie rozwijają; powstaje wtedy zazwyczaj  mechaniczny  kompromis  i
mniej lub więcej przypadkowa mieszanka, która prowadzi w końcu  do  rozkładu
i upadku obu społeczeństw”[14].  Biorąc  pod  uwagę  stagnację,  a  ostatnio
nawet kryzys, cywilizacji bizantyńskiej w UE i  dużą  żywotność  cywilizacji
arabskiej, można się spodziewać ekspansji tej drugiej.
      4. Kolejne  prawo  sformułowane  przez  F.  Konecznego  można  ująć  w
następujący sposób:
      „Rozwój  cywilizacyjny  powinien  być  rozumiany   jako   doskonalenie
swoistych elementów struktury życia zbiorowego”[15]. Pokażemy niżej, jak  ta
sprawa wygląda na terenie Unii Europejskiej.
      Istotą cywilizacji bizantyńskiej – według  F.  Konecznego[16]  -  jest
rozrost norm prawnych i  ich  pełna  dominacja  nad  innymi  rodzajami  norm
społecznych. W taki właśnie sposób rozwija się od początku Unia  Europejska.
Jednakże – jak już wspomnieliśmy – prawo UE w wielu zasadniczych,  z  punktu
widzenia cywilizacyjnego  dziedzinach,  a  zwłaszcza  w  sprawach  społeczno
obyczajowych,  jest  sprzeczne  z  wielu  zasadniczymi  normami  cywilizacji
arabskiej, w szczególności zaś z prawem szariatu, które funkcjonuje w  wielu
kulturach tej cywilizacji.  Na  tym  jednak  nie  koniec,  gdyż  wiele  norm
stanowionych przez UE, pozostaje w sprzeczności również z pewnymi  istotnymi
normami cywilizacji łacińskiej, która – w ujęciu F. Konecznego[17] -  oparta
jest na zasadzie dominacji norm etycznych  nad  prawem  i  innymi  rodzajami
norm społecznych. Ujawnia się to szczególnie wyraźnie w sprawach  związanych
z  funkcjonowaniem  religii  –  zwłaszcza   chrześcijańskiej   –   w   życiu
publicznym.
      5. Kolejne prawo sformułowane przez F. Konecznego  to:  „Współmierność
w ramach jednej cywilizacji i nierówność różnych cywilizacji”[18].
      „Podstawę każdego społeczeństwa stanowi jego  cywilizacja  tj.  metoda
ustroju życia zbiorowego. Stopień rozwoju społeczeństwa zależy od  trafności
i ścisłości metody ustroju. Życie społeczne tym jest trwalsze i  tym  lepiej
się rozwija, im bardziej jest wielostronne  i  im  bardziej  jednolita  jest
jego metoda w całym społeczeństwie, we wszystkich dziedzinach. W  prawidłowo
zorganizowanym życiu społecznym panuje harmonia wszystkich pięciu  kategorii
bytu, a przynajmniej tych kategorii, z których  się  ono  składa.  Musi  też
panować harmonia wewnątrz poszczególnych kategorii (np.  w  kategorii  dobra
zgodność etyki i prawa)”[19].
      Wielkim laboratorium, w którym  możemy  obserwować  działanie  również
tego prawa, są społeczeństwa Unii  Europejskiej.  Największy  wpływ  na  jej
funkcjonowanie wywierają  dwa  państwa  –  Niemcy  i  Francja.  F.  Koneczny
odkrył, że od czasu zjednoczenia Niemiec pod hegemonią Prus w 1871  roku,  w
życiu narodu niemieckiego dominuje cywilizacja bizantyńska, również w  życiu
narodu   francuskiego,   od   czasów   Wielkiej   Rewolucji   dominuje    ta
cywilizacja[20].
      W procesach powstawania i rozwoju  UE,  od  początku  decydujący  głos
mają te dwa państwa.  Nic  więc  dziwnego,  że  nadały  one  Unii  charakter
bizantyński – co przejawia się ciągłym rozrostem unijnego  dorobku  prawnego
i dominacją norm prawnych  nad  wszystkimi  dziedzinami  życia  społecznego.
Społeczeństwa, w których życiu dominuje cywilizacja  bizantyńska,  przyjmują
pozytywnie ten system. Jednak dla ludzi  należących  do  innych  cywilizacji
jest on obcy i wywołuje  sprzeciw.  Przykładem  tego  może  być  niechęć  do
asymilacji wielu imigrantów przybyłych do państw UE z  krajów  islamskich  –
zwłaszcza tych, w których dominuje cywilizacja arabska.
      6. Ostatnie z omawianych tu praw można ująć w następujący sposób:
      „Pozytywny  dla  rozwoju  społecznego  wpływ  rywalizacji  zewnętrznej
między  cywilizacjami,  pod  warunkiem,  że  nie  powstanie  w  jej   wyniku
mieszanka cywilizacyjna”[21].
      Chodzi tutaj o to, że cywilizacje na siebie  oddziałują.  Można  nawet
powiedzieć, że każda z nich stanowi niejako wyzwanie dla wszystkich  innych,
które mogą się z nią porównywać, zmusza też  je  do  współzawodnictwa.  Mogą
one od  siebie  łatwo  przejmować  zdobycze  materialne,  ale  w  dziedzinie
zasadniczych   norm   decydujących   o   charakterze   danej    cywilizacji,
zapożyczenia prowadzą łatwo do powstania  niespójnej  wewnętrznie  mieszanki
cywilizacyjnej. Przykładem tego może być występujący w  UE  konflikt  między
podejściem bizantyńskim, które uznaje prymat prawa  stanowionego  –  zwanego
prawem pozytywnym – a podejściem łacińskim,  które  wymaga  zgodności  prawa
stanowionego z normami  etycznymi  i  opartym  na  niej  prawem  naturalnym.
Szczególnie ostro występuje to w sprawach dotyczących ochrony życia.
       Poszczególne  cywilizacje  przejmując   od   innych   pewne   systemy
normatywne  –  np.  religijne  lub  ideologiczne  –   mogą   je   asymilować
dostosowując do swych norm zasadniczych. Tego rodzaju zjawiska można było  w
historii obserwować  na  przykładzie  asymilacji  religii  chrześcijańskiej,
która  na  Zachodzie  w  ramach  cywilizacji  łacińskiej  wytworzyła   normę
niezależności  Kościoła  na  państwa,  zaś  na   Wschodzie   w   cywilizacji
bizantyńskiej  powstał  cezaropapizm,  który  w  praktyce  oznaczał   niemal
całkowite uzależnienie Kościoła od państwa.


      2. Społeczne uwarunkowania wielkich istniejących  dziś  cywilizacji  a
      ich wzajemne wpływy


      W cytowanej wyżej książce Podstawy nowoczesnej  nauki  porównawczej  o
cywilizacjach    Socjologia    porównawcza    cywilizacji,     przedstawiono
socjologiczno-psychologiczny mechanizm funkcjonowania  siedmiu  istniejących
dzisiaj  wielkich  cywilizacji.  Rozważania  te  oparte  zostały  na  próbie
syntezy nauki porównawczej  F.  Konecznego,  z  teorią  norm  społecznych  w
ujęciu Leona Petrażyckiego i jego ucznia Henryka Piętki[22].
      Zgodnie z tym podejściem cywilizacje powstają w  wyniku  długotrwałego
oddziaływania określonych warunków, na życie poszczególnych  społeczeństw  i
związanych z tym procesów przystosowania  ich  psychiki  do  tych  warunków.
„Wskutek tego oddziaływania, proces  przystosowania  człowieka  do  warunków
bytu społecznego, przybiera  określony  kierunek.  Warunki  oddziałujące  na
życie społeczne mogą być różne - może to być zarówno klimat, ideologia,  jak
i zmiany gospodarcze czy antropologiczne.
       Przyjrzyjmy  się  teraz  siedmiu  wielkim  -   istniejącym   dziś   -
cywilizacjom, które powstały w wyniku wspomnianych wyżej procesów”[23].
      Najbardziej pierwotną  pod  względem  psychologiczno  społecznym  jest
cywilizacja, którą F.  Koneczny  nazwał  turańską.  Powstała  ona  w  wyniku
przystosowania psychiki społeczeństw, które żyły  na  stepie  eurazjatyckim,
do tamtejszych warunków bytowania. Cywilizacja ta została narzucona  Rusi  w
okresie niewoli mongolskiej, zadomowiła się w  niej,  funkcjonując  w  życiu
narodu rosyjskiego długo po zrzuceniu jarzma mongolskiego,  a  jej  elementy
funkcjonują do dzisiaj w Rosji i  niektórych  innych  krajach  powstałych  w
wyniku rozpadu ZSRR.
      „Na stepie eurazjatyckim łatwa była hodowla  konia,  który  umożliwiał
pokonywanie wielkich odległości i dzięki temu możliwe  było  formowanie  się
większych społeczeństw. Natomiast rolnictwo, czy inne  niż  hodowla  rodzaje
gospodarki, napotykały na wielkie trudności. Naokoło  stepu  eurazjatyckiego
rozciągały się  tereny  zamieszkałe  przez  ludy  osiadłe,  które  z  czasem
wytworzyły bogate państwa - poczynając od Chin, poprzez  Indie,  Turkiestan,
Persję, Małą Azję, aż do Europy. Ludy koczownicze mogły dobrze  prosperować,
gdy  wytwarzały  organizację  wojskową,  umożliwiającą   podbijanie   państw
sąsiadujących ze stepem eurazjatyckim i  tym  sposobem  utrzymywanie  się  z
wojny. Dlatego to w cywilizacji turańskiej,  podstawę  porządku  społecznego
stanowiła zasada nadrzędności czynnika ekonomicznego (kategoria  dobrobytu),
przy czym - jak wiemy - na pierwszy plan wysuwał się tu  specyficzny  rodzaj
walki o byt, mianowicie utrzymywanie się z wojny i podboju.
      Cała organizacja społeczeństw turańskich,  we  wszystkich  dziedzinach
życia,  wynikała  z  tej  zasady.  Stąd  pochodziła   zasada   bezwzględnego
posłuszeństwa jednoosobowemu władcy i  jego  mandatariuszom,  która  łączyła
się  z  brakiem  pozytywnej  etyki  niezależnej.  Sposób  organizacji   tych
społeczeństw był militarny, (…).”[24].
      „Cywilizacja chińska powstała na wielkiej  równinie  chińskiej,  gdzie
istnieją  dobre  warunki  do  osiadłego  trybu  życia,  może  rozwijać   się
rolnictwo i inne rodzaje  gospodarki.  Powstała  ona  prawdopodobnie  w  ten
sposób, że koczownicy ze stepu eurazjatyckiego, znajdując tam dobre  warunki
do osiedlenia,  mieszali  się  z  miejscową  ludnością,  o  ile  takowa  tam
mieszkała, i przechodzili do osiadłego trybu życia.
      Zarówno warunki geograficzne, konieczność prowadzenia na wielką  skalę
robót irygacyjnych  w  dolinach  rzek,  brak  zmian  warunków  przez  długie
stulecia, jak i dość jednolity typ  antropologiczny,  sprzyjały  powstawaniu
wielkich organizmów  państwowych,  które  miały  tendencję  do  skostnienia.
Organizacja wojskowa nie była tu podstawą społeczeństwa, służyła  ona  tylko
do  obrony  przed  koczownikami  ze  stepu  i  ewentualnie  do  utrzymywania
porządku w kraju.
      W tych warunkach zasada  bezwzględnego  posłuszeństwa  władcy  państwa
łagodnieje, przechodząc w  paternalistyczną  antropolatrię  cesarską  (w  XX
wieku przewodniczącego Mao), opartą  na systemie rodowym  i  etyce  rodowej.
Cesarz, jak wiemy, był uważany jakby za ojca i głowę wszystkich rodów (w  XX
wieku przewodniczący Mao był uważany za coś w rodzaju ojca wszystkich  komun
ludowych)”[25].
      Omówione wyżej dwie cywilizacje  nie  zostały  utworzone  przez  żadną
religię. Natomiast cywilizacje,  których  normy  we  wszystkich  kategoriach
bytu są wytworem  określonych  religii,  nazwał  F.  Koneczny  cywilizacjami
sakralnymi. Dawniej prawdopodobnie  większość  cywilizacji  miała  charakter
sakralny, dzisiaj pozostały takowe już tylko dwie - bramińska i żydowska.
      Cywilizacja bramińska ma charakter sakralny  (w  sensie  nadanym  temu
słowu przez F. Konecznego) i oparta jest na kastowości, a  zarazem  zasadzie
pewnej niezależności państwa od społeczeństwa.  „Kasty  wyższe,  rządzące  w
Indiach,  składały  się  z  najeźdźców  indoeuropejskich,   którzy   podbili
miejscową  ludność  obcą  im  pod  względem  antropologicznym,  przy  pomocy
systemu kastowego utrzymując ją w posłuchu, sami zaś zachowywali izolację.
       Cywilizacja   ta   powstała   jako   wynik   oddziaływania   warunków
klimatycznych i niezbyt wysokiego stopnia rozwoju woli  autonomicznej  ludów
zamieszkujących Indie. W warunkach tropikalnego  klimatu  południowej  Azji,
konieczne było wykonywanie niezwykle ciężkich i żmudnych robót, mających  na
celu  utrzymanie  urządzeń  irygacyjnych  (kanałów  i  śluz)   oraz   budowę
zbiorników wodnych i regulację rzek, bez których to  robót  gleba  zostałaby
szybko zniszczona przez gorący klimat i  społeczeństwu  groziłby  głód.  Aby
utrzymać w karności ludzi o słabej woli i małej aktywności oraz  zmusić  ich
do ciągłej ciężkiej i żmudnej pracy,  konieczne  było  istnienie  sakralnego
systemu kastowego opartego na wierze  w  reinkarnację  i  swoistą  filozofię
oderwaną  od  życia,   która   dawała   ludziom   zapomnienie   o   ciężkiej
rzeczywistości. (…)”[26].
      Drugą istniejącą dzisiaj wielką cywilizacją sakralną jest – według  F.
Konecznego - cywilizacja  żydowska,  uformowana  przez  religię  mojżeszową.
Współczesna religia żydowska oparta jest na Starym Testamencie i  Talmudzie.
Powstała ona w wyniku przystosowania  psychiki  ludu  żydowskiego,  żyjącego
przez dwa tysiące lat w diasporze, do warunków  jego  bytu.  Żydzi  żyjąc  w
rozproszeniu  zajmowali  się  głównie  działalnością  usługową  –  zwłaszcza
handlem, pożyczaniem pieniędzy i drobnym  rzemiosłem.  Aby  zachować  własną
indywidualność i nie ulegać asymilacji, musieli  przede  wszystkim  stworzyć
barierę psychologiczną, która by ich odgradzała od  otoczenia,  zapobiegając
asymilacji, mimo konieczności stałych kontaktów z tym otoczeniem; z  drugiej
strony  Żydzi  musieli  wykształcić  i  rozwinąć  w   sobie   zdolności   do
obserwowania obcego otoczenia społecznego, która – zwłaszcza w handlu  -  ma
zasadnicze znaczenie.
       „Wychowanie  talmudyczne  przywiązywało  wielką   wagę   do   rozwoju
czynności intelektualnych - co dawało Żydom znaczną  przewagę  intelektualną
nad ich otoczeniem społecznym; z drugiej  strony  Talmud  zakazywał  rozwoju
większości sztuk pięknych - które są łącznikiem  człowieka  z  otoczeniem  i
rozwijają życie uczuciowe. Wynikał stąd  skrajny,  celowościowy  racjonalizm
Żydów, połączony ze zdolnością do abstrakcji”[27].
      Cywilizacje  sakralne  odznaczają  się  wielką  trwałością,   o   czym
świadczyć może zarówno historia cywilizacji bramińskiej, jak  i  żydowskiej,
liczące sobie tysiące lat.
       Według  F.  Konecznego  cechą  wspólną  powyższych  cywilizacji  jest
kolektywizm. Oznacza on,  że  ludzie  należący  do  nich,  przede  wszystkim
uważają  się  za  członków  określonych  społeczności,  takich  jak  poddani
określonego  władcy,  czy   wyznawcy   określonej   religii.   Odmienne   od
cywilizacji kolektywistycznych są cywilizacje personalistyczne –  ludzie  do
nich   należący   uważają   się   przede   wszystkim    za    niepowtarzalne
indywidualności, a dopiero w  drugiej  kolejności  za  członków  określonych
wspólnot.
      „W cywilizacji arabskiej podstawą  organizacji  społecznej  stała  się
zasada samowoli władcy państwa oparta na przepisach Koranu.  Cywilizacja  ta
powstała w ten sposób, że do ludów turańskich przeniknęła ideologia  religii
muzułmańskiej. Dzięki temu  ludy  te  uzyskały  większą  trwałość  niż  ludy
turańskie i mogły utrzymywać swą  organizację  nawet  w  ciężkich  warunkach
klimatycznych północnej Afryki i Azji Mniejszej.  Cywilizacja  arabska  jest
czymś pośrednim między turańską i bramińską (a w niektórych swych  kulturach
zbliża   się   do   cywilizacji   personalistycznych),   wykazuje   elementy
organizacji  wojskowej,  ale   z   drugiej   strony   pewien   sakralizm[28]
muzułmański, który zapewnił społeczeństwom większą trwałość  i  pozwolił  na
pewien rozwój religijnej etyki autorytatywnej, a nawet nauki i sztuki”[29].
       Cywilizacja  łacińska  powstała  z  połączenia   pierwiastków   nauki
greckiej,  cywilizacji  rzymskiej  –  w  szczególności  prawa  -   i   etyki
chrześcijańskiej.  Jest  ona  cywilizacją  personalistyczną.  Wytworzył   ją
długotrwały proces przystosowania psychiki ludów, w  większości  pochodzenia
indoeuropejskiego,  żyjących  w  Europie,   do   panujących   tu   warunków.
Umiarkowany  klimat  stwarzał  dogodne  warunki  do   rozwijania   wszelkiej
twórczości. Sprzyjające  warunki  i  dość  znaczne  u  tworzących  ją  ludów
zdolności do rozwoju woli, aktywności i intelektu sprawiły,  że  cywilizacja
ta nastawiła się przede wszystkim na  rozwój  indywidualny  człowieka.  Stąd
wynikła  zasada  wszechstronnego   rozwoju   osobowości   ludzkiej,   zasada
nadrzędności społeczeństwa nad państwem, oparta na  zasadzie  prymatu  etyki
nad  prawem  i  innymi  rodzajami  norm   społecznych,   umiłowanie   prawdy
obiektywnej, popieranie indywidualnej twórczości w każdej dziedzinie.
      „Cywilizacja bizantyńska  powstaje  w  społeczeństwach  o  cywilizacji
łacińskiej  lub  innej  personalistycznej,  do   życia   których   zaczynają
przenikać elementy cywilizacji kolektywistycznych,  osłabiając  autonomiczną
wolę i umiłowanie ideałów, na których  się  ona  opiera.  W  wyniku  takiego
procesu  następuje   supremacja   organizacji   państwowej   nad   strukturą
społeczną, łączy się to ze wzrostem biurokracji, która przejmuje  na  siebie
funkcje  społeczeństwa.  Powoduje   to   dążenie   do   ujednostajnienia   i
upaństwowienia  wszystkich   dziedzin   życia   i   wszystkich   organizacji
społecznych, ogranicza się też indywidualną twórczość oraz  rozwój  nauki  i
obieg  informacji,  wtłaczając  to   wszystko   w   państwowo-biurokratyczne
szablony. W związku z tym następuje zastępowanie etyki autonomicznej  prawem
i etyką autorytatywną,  opartą  na  autorytecie  państwowym;  nawet  religia
zostaje przy tym upaństwowiona,  jak  to  np.  miało  miejsce  z  cerkwią  w
Bizancjum. Stopniowo następuje hegemonia formy nad treścią, zastój  i  zanik
twórczości we wszystkich dziedzinach życia, a dalej stagnacja i rozkład.
      U  ludzi  należących  do  cywilizacji  bizantyńskiej  następuje  zanik
umiłowania ideałów i  zanik  woli  autonomicznej,  co  w  konsekwencji  musi
pociągać za sobą charakterystyczny dla tej  cywilizacji  wzrost  roli  prawa
dominującego nad etyką oraz  etyki  autorytatywnej  opartej  na  autorytecie
państwa i podporządkowanej prawu. Łączy się to z wiarą w potęgę i  wszechmoc
państwa (od którego  wszystkiego  się  oczekuje)  oraz  mądrość  urzędników.
Zanika poczucie prawdy, która zaczyna być traktowana  czysto  formalnie  lub
utylitarnie (za prawdę uznaje się to, co głoszą urzędowe autorytety).
       Społeczeństwa  cywilizacji  bizantyńskiej   są   mniej   trwałe   niż
łacińskie, następują w nich często procesy  rozkładu,  po  których  pierwszy
poważniejszy wstrząs może doprowadzić do ich rozpadu.
      Każda z  opisanych  cywilizacji  jest,  jak  widzimy,  dostosowana  do
innych warunków i łączy się ściśle z odpowiednim  typem  psychicznym  swoich
członków, bowiem psychika ludzi wychowanych w danej cywilizacji,  nastawiona
jest na realizację określonych celów w określonych warunkach.
      Szkodliwość mieszanek cywilizacyjnych  dla  życia  społecznego  polega
więc na tym, że burzą one równowagę psychiczną ludzi, niszczą ich  osobowość
i utrudniają lub uniemożliwiają osiąganie określonych celów”[30].
       Widownią  tego  rodzaju  procesów  jest  obecnie   Unia   Europejska.
Pierwotną  przyczyną  obecnego  kryzysu  stało   się   dążenie   biurokracji
europejskiej, do narzucania  wszystkim  narodom  UE  jednolitych  praw,  bez
oglądania się na to, czy są one  dostosowane  do  warunków  psychologicznych
poszczególnych społeczeństw.


      3. Socjocybernetyczna analiza wpływów wywieranych na siebie
      przez różne cywilizacje


      Przystąpimy teraz do analizy wzajemnego wpływu różnych  cywilizacji  w
ujęciu cybernetyki społecznej (socjocybernetyki).
      Cywilizacje  w  socjocybernetyce  opisujemy  jako  systemy  sterowania
społecznego, których podstawową charakterystyką są  relacje  między  normami
prawnymi i normami etycznymi, zwłaszcza zaś fakt występowania i  ewentualnej
dominacji w tym systemie jednych lub drugich. Łączy się z tym ściśle  sprawa
bodźców etycznych i prawnych, których  skuteczność  zależy  od  istnienia  w
psychice  społeczeństwa  odpowiednich   norm.   Posłużymy   się   przy   tym
prezentacją graficzną, oznaczając na schematach normy prawne Pr,  zaś  normy
etyczne Et. Dla  uproszczenia  sprawy  opuszczamy  tutaj  opis  analityczny,
który można znaleźć mojej książce pt. Metycybernetyka[31].
      System sterowania społecznego,  w  którym  występują  wyłącznie  normy
prawne, schematycznie przedstawiony jest na  rysunku  1a)..  Prawo  jest  tu
stanowione przez władcę, zaś ewentualne inne  normy,  mogą  też  występować,
ale w procesach sterowania społecznego w skali państwa nie  grają  znaczącej
roli (stąd np. brała się tolerancja religijna w imperium mongolskim).


                                    [pic]


     Rys. 1. Schematyczne przedstawienie systemów sterowania opartych na
     wyłączności norm prawnych - a) oraz wyłączności norm etycznych – b)


      „Jest to system, w którym sterowanie społeczne oparte  jest  wyłącznie
na przymusie prawnym i nie ma w nim miejsca na etykę  oraz  związane  z  nią
procesy sterowania”. Etyka może funkcjonować  w  życiu  prywatnym,  ale  nie
oddziałuje na sprawy publiczne. W szczególności zaś nie  może  być  podstawą
przeciwstawiania się nakazom władzy.
      W czystej postaci praktycznie system  taki  nie  występuje,  natomiast
jego elementy dominują wyraźnie w cywilizacji turańskiej[32].
      System sterowania społecznego oparty  na  wyłączności  norm  etycznych
schematycznie przedstawiony jest na rysunku 1b).
      „Jest to system, w którym sterowanie społeczne oparte  jest  wyłącznie
na etyce i związanych z normami  etycznymi  bodźcach  informacyjnych.  Prawo
nie jest tu potrzebne, gdyż ludzie dobrowolnie wykonują swe obowiązki”[33].
      W czystej postaci praktycznie system ten  nie  występuje;  trudno  też
wskazać społeczeństwo, w którym by on dominował.
      System sterowania społecznego oparty na rozłączności norm  prawnych  i
etycznych schematycznie przedstawiony jest na rysunku 2.


                                    [pic]


     Rys. 2. Schematyczne przedstawienie systemu sterowania społecznego
             opartego na rozłączności norm prawnych i etycznych

      „W systemie tym procesy sterowania społecznego związane z  motywacjami
i normami prawnymi stanowią alternatywę rozłączną z analogicznymi  procesami
związanymi z motywacjami i normami etycznymi.  Oznacza  to  w  praktyce,  że
prawo funkcjonuje w sferze życia publicznego (państwowego), które  nie  jest
poddane normom etycznym, zaś etyka funkcjonuje w  sferze  życia  prywatnego,
do którego państwo się nie miesza, a prawo państwowe jej nie reguluje.
   Trudno  w  praktyce  wskazać  tego  rodzaju  system  w  czystej  postaci,
natomiast  wyraźną  jego  dominację   można   zaobserwować   w   tradycyjnej
cywilizacji chińskiej.(…)[34]
      System sterowania społecznego oparty na  koniunkcji  norm  prawnych  i
etycznych jest schematycznie przedstawiony na rysunku 3.


                                    [pic]


     Rys. 3. Schematyczne przedstawienie systemu sterowania społecznego
              opartego na koniunkcji norm prawnych i etycznych.


      „W tym systemie procesy sterowania społecznego związane z  motywacjami
i normami  prawnymi  oraz  analogiczne  procesy  związane  z  motywacjami  i
normami etycznymi,  stanowią  alternatywę  nierozłączną,  a  ich  koniunkcja
odgrywa  bardzo  istotną  rolę.  Istnieje  tu  pewna   część   sfery   życia
prywatnego, do której państwo się nie  miesza  i  prawo  państwowe  jej  nie
reguluje; istnieje też sfera życia prawno-państwowego,  której  nie  dotyczą
żadne normy etyki pozytywnej; równocześnie  jednak  istnieje  również  pewna
sfera życia  społecznego,  regulowana  zarówno  przez  normy  prawne  jak  i
etyczne, które mogą się ze sobą pokrywać. Oznacza  to,  że  etyka  w  pewnym
zakresie wkracza w życie prawno-państwowe, zaś państwo  i  prawo  wkracza  w
pewne sfery życia prywatnego.
      W praktyce życia społecznego ten system występuje  stosunkowo  często.
Jako przykład można tu wskazać cywilizację  arabską,  w  której  -  jak  już
wspominaliśmy - podstawą życia społecznego jest etyka muzułmańska oparta  na
przepisach  Koranu.  Etyka  ta  normuje  życie  prywatne,  z  niej   również
wyprowadza się niektóre  normy  prawne  regulujące  życie  państwowe  -  np.
obowiązek  płacenia  podatków  wyprowadza  się  z  nakazu  dawania  jałmużny
zawartego w Koranie, zaś obowiązek służby wojskowej z  obowiązku  udziału  w
świętej wojnie - który jest tamże wyraźnie sformułowany”[35].
      „Poza pewnymi normami prawnymi wyprowadzonymi z  Koranu,  istnieje  tu
cała sfera życia publicznego (państwowego), w którą  etyka  nie  ingeruje  -
jest to pole do  popisu  dla  samowoli  władzy  państwowej,  reprezentowanej
najczęściej przez jednoosobowego władcę  (monarchę,  prezydenta),  który  ma
swobodę stanowienia norm prawnych, pod warunkiem, że będą  one  niesprzeczne
z Koranem. Koniunkcja pewnych norm prawnych  oraz  pewnych  norm  etycznych,
odgrywa bardzo istotną rolę w procesach sterowania społecznego  odbywających
się  w  ramach  cywilizacji  arabskiej.  Walczą  tu  ze  sobą  dwie  szkoły:
tradycyjna, która stoi na stanowisku, że dozwolone  jest  tylko  to,  na  co
Koran eksplicite pozwala  lub  co  nakazuje,  oraz  nowoczesna,  stojąca  na
stanowisku,  że  dozwolone  jest  wszystko,  czego  Koran   eksplicite   nie
zabrania. Obok Koranu rozwinęła się również tradycja  zwana  Sunną.  Zarówno
Koran  jak  i  tradycja  stanowią  źródła  wiary  muzułmańskiej  i  podstawę
cywilizacji arabskiej[36].
      System sterowania społecznego oparty na dominacji  norm  prawnych  nad
etycznymi jest schematycznie przedstawiony na rysunku 4.


                                    [pic]


     Rys. 4. Schematyczne przedstawienie systemu sterowania społecznego
              opartego na dominacji norm prawnych nad etycznymi


      „W tym systemie procesy sterowania społecznego związane z  motywacjami
i normami prawnymi odgrywają zasadniczą rolę  i  zdecydowanie  dominują  nad
procesami związanymi z  motywacjami  i  normami  etycznymi,  które  stanowią
tylko dodatkowe wsparcie dla tych pierwszych. Etyka  dotyczy  tylko  pewnych
dziedzin  życia  społecznego  i  jest  całkowicie   podporządkowana   prawu,
obejmującemu całość życia - zarówno  prywatnego  jak  i  publicznego.  Prawo
musi więc być bardzo rozbudowane, a jego przestrzeganie  opiera  się  przede
wszystkim na sprawności odpowiednio rozwiniętego  aparatu  biurokratycznego,
w mniejszym stopniu na poczuciu prawnym, a w jeszcze  mniejszym  stopniu  na
etyce społeczeństwa.
   Można  wskazać  wiele  przykładów  funkcjonowania  tego  rodzaju  systemu
sterowania  społecznego.   Klasycznym   przykładem   jest   tu   cywilizacja
bizantyńska.  Powstała  ona  w  Cesarstwie  Wschodniorzymskim  na  przełomie
starożytności i średniowiecza. Charakteryzowała się  supremacją  organizacji
państwowej - tzn. w praktyce  biurokracji  -  nad  strukturami  społecznymi.
Biurokracja przejmując na siebie niemal wszystkie funkcje  społeczne  dążyła
do ujednolicenia i upaństwowienia wszystkich  dziedzin  życia,  ograniczając
indywidualną twórczość oraz rozwój nauki i obieg informacji,  wtłaczając  je
w  biurokratyczno-prawne  szablony.  W  Bizancjum   nastąpił   zanik   etyki
autonomicznej zastępowanej prawem oraz etyką  autorytatywną  podporządkowaną
prawu.
      (…) Z nadrzędnością prawa nad wszystkimi innymi  normami  społecznymi,
łączyła się hegemonia biurokracji nad społeczeństwem”[37].
      Jak już wspominaliśmy, system bizantyński okazał się bardzo żywotny  i
przetrwał  upadek  państwa  bizantyńskiego.  Dzisiaj  dominuje  on  w   Unii
Europejskiej.
      System sterowania społecznego oparty na dominacji norm  etycznych  nad
prawnymi przedstawiony jest schematycznie na rysunku 5.
      „W tym systemie procesy sterowania społecznego związane z  motywacjami
i normami etycznymi odgrywają zasadniczą rolę i  zdecydowanie  dominują  nad
procesami związanymi z motywacjami i normami prawnymi, które stanowią  tylko
dodatkowe wsparcie dla tych pierwszych.
      Prawo  dotyczy  tylko  pewnych  dziedzin  życia  społecznego  i   jest
podporządkowane etyce, która swoimi normami obejmuje całość życia -  zarówno
prywatnego jak i publicznego. Etyka jest  bardzo  rozwinięta.  Normy  prawne
wzmacniają działanie etyki, zabezpieczając funkcjonowanie  podstawowych  dla
życia społecznego norm, które mają podwójny charakter  -  etyczny  i  prawny
(np. zakaz zabijania lub zakaz kradzieży).


                                    [pic]


     Rys. 5. Schematyczne przedstawienie systemu sterowania społecznego
              opartego na dominacji norm etycznych nad prawnymi


      W  tym  systemie,  zasadnicze  dla  procesów  sterowania   społecznego
znaczenie,  ma  działalność  wychowawcza,  nie  zaś  represyjna.  Również  w
wypadku norm prawnych podstawowe znaczenie  ma  ich  działanie  wychowawcze,
nie zaś tylko motywacyjne  -  chodzi  przede  wszystkim  o  kształtowanie  w
społeczeństwie poczucia  prawnego,  opartego  na  przekonaniu  o  słuszności
prawa i jego zgodności z etyką, nie zaś tylko na jego zgodności  z  formalną
wykładnią logiczną i dogmatyczno-prawną.
      W  społeczeństwie,  które  swą  organizację  opiera  na  tym  systemie
sterowania, normy prawne nie muszą być zbytnio rozbudowywane, a  biurokracja
może być sprowadzona do niezbędnego minimum. Państwo opiera  się  tu  przede
wszystkim na społeczeństwie i jego etyce, nie zaś na samej biurokracji.
      Trudno wskazać funkcjonowanie tego systemu w  czystej  postaci,  można
jednak  wykazać  jego  dominującą  rolę  w  cywilizacji  łacińskiej,   która
powstała z  zespolenia  pierwiastków  starożytnej  cywilizacji  rzymskiej  z
chrześcijaństwem, zwłaszcza zaś z etyką chrześcijańską”[38].
      „Cywilizacja łacińska w czystej postaci nigdzie  dziś  nie  występuje,
natomiast wiele jej elementów zaobserwować można  w  społeczeństwach  Europy
Zachodniej, Stanach Zjednoczonych, Kanadzie, Australii,  Nowej  Zelandii,  a
także w Polsce”[39].
      System sterowania społecznego oparty na identyczności norm etycznych i
prawnych przedstawiony jest schematycznie na rysunku 6.
      „W tym systemie procesy sterowania społecznego związane z  motywacjami
i normami etycznymi są identyczne z procesami  związanymi  z  motywacjami  i
normami prawnymi. Używając terminologii L. Petrażyckiego i H.  Piętki  można
powiedzieć, że mamy tu do czynienia z prawem  autonomicznym,  którego  normy
pokrywają się z normami etycznymi.

                                    [pic]

     Rys. 6. Schematyczne przedstawienie systemu sterowania społecznego
             opartego na identyczności norm etycznych i prawnych


      Tego rodzaju system sterowania występuje w dwu  wielkich  istniejących
dziś cywilizacjach sakralnych: bramińskiej i żydowskiej.
      W obu tych cywilizacjach  występuje  z  jednej  strony  silny  element
roszczeniowy, a z drugiej dobrowolne poddanie się obowiązkom i  roszczeniom.
Dzięki temu właśnie cywilizacja żydowska i kultywująca ją społeczność  mogła
przetrwać dwa tysiąclecia bez własnego państwa i aparatu przymusu,  w  obcym
otoczeniu aby w XX wieku odbudować własne państwo. Analogicznie  społeczność
hinduska stanowiąca społeczną bazę cywilizacji bramińskiej  mogła  przetrwać
okres mongolskich podbojów a następnie kolonializmu angielskiego i  zbudować
w XX wieku własne niepodległe państwo”[40].
      „Oddziaływanie jednej  cywilizacji  na  drugą  polega  na  wywoływaniu
zmian systemu norm społecznych funkcjonujących w tej drugiej.  Może  się  to
odbywać w dwojaki sposób:
      1. Zmianę składu  społeczeństwa,  które  jest  nośnikiem  cywilizacji,
która ma ulec zmianie. Może się to odbywać przez: a)  fizyczne  wyniszczanie
tego  społeczeństwa,  b)  zmniejszanie  jego   przyrostu   naturalnego,   c)
kolonizację  jego  terytorium   przez   element   będący   nośnikiem   innej
cywilizacji,  który  ma  odpowiednio  duży  przyrost  naturalny.   Jest   to
oddziaływanie na substancję społeczeństwa jako systemu autonomicznego.
      2. Przez zmianę systemu norm populacji,  która  jest  nośnikiem  danej
cywilizacji, poprzez oddziaływanie nań odpowiednich  bodźców  normotwórczych
- czyli poprzez sterowanie pośrednie.
       Powyższe  procesy  mogą  się  odbywać  spontanicznie  lub   też   być
sterowane”[41].
      Zacznijmy od oddziaływania cywilizacji turańskiej, bizantyńskiej  oraz
żydowskiej na cywilizację łacińską.
      Oddziaływanie cywilizacji turańskiej  na  łacińską  możemy  rozpatrzyć
porównując rysunek 1a) z rysunkiem 5. Okaże się  wówczas,  że  tego  rodzaju
oddziaływanie musi polegać  na  wzmacnianiu  i  rozszerzaniu  funkcjonowania
norm prawnych  w  społeczeństwie,  przy  równoczesnym  zmniejszaniu  zakresu
funkcjonowania norm etycznych.
      Graficznie proces ten jest przedstawiony na rysunku 7.

                                    [pic]

      Rys. 7. Schemat oddziaływania cywilizacji turańskiej na łacińską

      „W rezultacie takiego procesu społeczeństwo dąży do stanu,  w  którym
normy prawne  zaczynają  dominować  nad  normami  etycznymi  -  a  to  jest
charakterystyczna cecha cywilizacji bizantyńskiej. Jeżeli proces taki  trwa
dostatecznie  długo  i  jest  intensywny,  to  zakres  funkcjonowania  norm
etycznych staje się coraz mniej  istotny  i  zanika  a  procesy  sterowania
społecznego opierają się już tylko na prawie - a to jest  charakterystyczna
cecha cywilizacji turańskiej.
      Procesy takie przebiegały  w  Cesarstwie  Wschodniorzymskim  -  czyli
Bizancjum oraz w Królestwie  Jerozolimskim  założonym  przez  krzyżowców  w
Palestynie. Zaś w XX wieku w hitlerowskiej III Rzeszy.
      Odwrotne oddziaływanie cywilizacji łacińskiej na cywilizację turańską
prowadzi  najpierw  do  powstania  cywilizacji  bizantyńskiej,  a   dopiero
następnie – łacińskiej”[42].
      Graficznie proces ten możemy  przedstawić  zamieniając  na  rysunku  7
pozycje cywilizacji łacińskiej i turańskiej.
       Oddziaływanie  cywilizacji  bizantyńskiej  na  cywilizację   łacińską
możemy rozpatrzyć porównując rysunek 4 z rysunkiem 5. Graficznie proces  ten
przedstawiony jest na rysunku 8.
      „Procesy takie zachodzą obecnie w Unii Europejskiej. Następuje w  niej
proces rozbudowy norm prawnych, które obejmują coraz szersze  obszary  życia
społecznego. Rozrasta się przy tym  warstwa  biurokracji,  która  stara  się
objąć swoją kontrolą życie państw  należących  do  UE.  Równocześnie  zanika
etyka - zwłaszcza w życiu publicznym, o czym  świadczyć  mogą  liczne  afery
korupcyjne  w  aparacie  unijnym,  a  także  eliminacja  religii   z   życia
społecznego i ograniczanie jej  wpływu  tylko  do  sfery  życia  prywatnego.
Symboliczny charakter miał tu spór o brak odniesień religijnych w  preambule
do projektu konstytucji Unii Europejskiej - zwłaszcza zaś brak odniesień  do
historycznych tradycji Europy.

                                    [pic]

     Rys. 8. Schemat oddziaływania cywilizacji bizantyńskiej na łacińską

       Odwrotne  oddziaływanie   cywilizacji   łacińskiej   na   cywilizację
bizantyńską  przebiega  analogicznie  jak  opisane  wyżej  oddziaływanie  na
cywilizację turańską, z tym, że występuje tu tylko drugi etap tego  procesu.
Tak  właśnie  kształtowała  się  cywilizacja  łacińska   w   średniowiecznej
Europie”[43].
      Oddziaływanie cywilizacji żydowskiej  (lub  bramińskiej)  na  łacińską
możemy rozpatrzyć porównując rysunek 6 z rysunkiem 5. Graficznie proces  ten
przedstawiony jest na rysunku 9.
      „Procesy  tego  rodzaju  wystąpiły  wyraźnie  w  Niemczech  w  okresie
dwudziestolecia międzywojennego i II wojny światowej. Doszło do tego,  że  w
III  Rzeszy  za  najwyższe  prawo  uznano  wolę  wodza  -  zupełnie  jak   w
cywilizacji turańskiej”[44]j.

                                    [pic]

  Rys.9. Schemat oddziaływania cywilizacji żydowskiej (lub bramińskiej) na
                                  łacińską

       Odwrotne  oddziaływanie   cywilizacji   łacińskiej   na   cywilizację
żydowską,  powoduje  rozszerzanie  zakresu  funkcjonowania  norm   etycznych
niezależnych od norm prawnych -  a  to  prowadzi  wprost  do  ukształtowania
cywilizacji łacińskiej. Graficznie proces ten przedstawiony jest na  rysunku
10.
      „Procesy tego rodzaju występowały od dawna  wśród  Żydów,  którzy  nie
mając  własnego  państwa,  musieli  żyć  w  diasporze,   wśród   narodów   o
cywilizacji  łacińskiej  -  np.  w  Polsce.  Można  je  też  obserwować   we
współczesnej populacji żydowskiej - zarówno w diasporze, jak  i  w  Izraelu.
Przejawem funkcjonowania elementów cywilizacji łacińskiej w  samym  państwie
Izrael, jest przyznanie Arabom posiadającym  obywatelstwo  izraelskie  wielu
praw, a  także  ostatnio,  odmowa  grupy  oficerów  lotnictwa  izraelskiego,
uczestnictwa w nalotach na cywilną ludność arabską. Można w  związku  z  tym
stwierdzić, że w państwie Izrael, jak również wśród  Żydów  mieszkających  w
diasporze, funkcjonuje  dzisiaj  już  nie  cywilizacja  żydowska  w  czystej
postaci,  lecz  mieszanka  cywilizacyjna.  Będzie  to  miało  daleko   idące
konsekwencje dla dalszych losów cywilizacji żydowskiej”[45].

                                    [pic]

      Rys. 10. Schemat oddziaływania cywilizacji łacińskiej na żydowską
                               (lub bramińską)

      Oddziaływanie cywilizacji  arabskiej  na  żydowską  możemy  rozpatrzyć
porównując  rysunek  3  z  rysunkiem   6.   Graficznie   proces   ten   jest
przedstawiony na rysunku 11.
      Istotą tego procesu jest przekształcanie systemu  sterowania  opartego
na identyczności norm etycznych i prawnych w  system  oparty  na  koniunkcji
tych norm, który jest charakterystyczny dla cywilizacji arabskiej.
       „W  tym  kontekście  można  zrozumieć,  dlaczego  władze  żydowskiego
państwa w Izraelu, starają się nie dopuścić do zwiększenia wpływów  ludności
arabskiej na życie  swego  państwa.  Tymczasem  jednak,  z  powodu  znacznie
większego  przyrostu  naturalnego  ludności   arabskiej   od   analogicznego
przyrostu  ludności  żydowskiej,  stosunek  liczebności  tej   pierwszej   w
stosunku do drugiej zmienia się systematycznie na  niekorzyść  Żydów.  Długi
czas stosunkowo mały przyrost naturalny  Żydów  był  zastępowany  imigracją.
Ostatnio jednak, imigracja Żydów do Izraela bardzo zmalała, tak, że  już  od
pewnego  czasu  procentowe  proporcje  ludności  arabskiej  i  Żydowskiej  w
Izraelu zmieniają się na niekorzyść Żydów, co  budzi  niepokój  kierownictwa
ich państwa”[46].

                                    [pic]

      Rys. 11. Schemat oddziaływania cywilizacji arabskiej na żydowską
                               (lub bramińską)

      „Odwrotne oddziaływanie cywilizacji żydowskiej  na  arabską  musiałoby
prowadzić  do  coraz  dalej  posuniętej  identyfikacji   norm   prawnych   z
etycznymi, co jest jednak znacznie  bardziej  trudne  niż  proces  odwrotny,
gdyż wymaga internalizacji norm prawnych”[47].


      4. Uwagi końcowe


       Omawiane  wyżej  procesy  można  opisywać  nie  tylko   werbalnie   i
graficznie – jak tego dokonano w niniejszej pracy -  ale  również  w  sposób
analityczny, z czego w tej pracy zrezygnowano, gdyż wymagałoby to  znacznego
rozszerzenia jej objętości
      Czytelników zainteresowanych tym problemem odsyłam do cytowanej  wyżej
książki  pt.  Metacybernetyka,  w  której  znaleźć  można  nie  tylko  opisy
formalne, ale i szerszy niż w tej pracy  materiał  faktograficzny  dotyczący
omawianych zjawisk społecznych, które w najbliższym czasie  występować  będą
z całą wyrazistością, zarówno  w  ramach  Unii  Europejskiej  jak  i  całego
świata.
      W ostatnim rozdziale wyżej wymienionej książki można  znaleźć  również
ściśle     sformalizowaną     socjocybernetyczną     analizę      konfliktów
międzynarodowych, w okresie od II wojny światowej do roku  2003,  wywołanych
nie tylko oddziaływaniem na siebie różnych cywilizacji, ale także – a  nawet
przede wszystkim – sprzecznościami interesów między  grupami  rywalizujących
ze  sobą  państw.  Badania  takie  prowadzone  są   nadal   metodą   analizy
cybernetycznej.
-----------------------
[1]  Por.  O.  Spengler,  Der  Untergang  des  Abendlandes.   Umriss   einer
Morphologie der Weltgeschichte, München 1920-1922.
[2] Por. A. J. Toynbee, Civilization on trial,  London,  New  York,  Toronto
1948.
[3] Por. F. Koneczny, O ład w historii, Londyn 1977.
[4] Por. S.  P.  Huntington,  Zderzenie  cywilizacji  i  nowy  kształt  ładu
światowego, Warszawa 1997.
[5] F. Koneczny, O wielości cywilizacji, Kraków 1935.
[6] J. Kossecki, Podstawy nowoczesnej  nauki  porównawczej  o  cywilizacjach
Socjologia porównawcza cywilizacji, Katowice 2003, s. 52.
[7] Tamże, s. 54.
[8] Tamże, s. 55.
[9] Por. F. Koneczny, O wielości cywilizacji, wyd. cyt.; O ład  w  historii,
Londyn 1977.
[10] J. Kossecki, Podstawy…, wyd. cyt., s. 57.
[11] Tamże.
[12] Tamże, s. 58.
[13] Tamże.
[14] Tamże, s. 59.
[15] Tamże, s. 60.
[16] Por. F. Koneczny, Cywilizacja bizantyńska, Londyn 1973.
[17] Por. F. Koneczny, Państwo w cywilizacji łacińskiej, Londyn 1981.
[18] J. Kossecki, Podstawy…, wyd. cyt., s. 60.
[19] Tamże, s. 59.
[20] Por. F. Koneczny, Cywilizacja bizantyńska, wyd. cyt.
[21] J. Kossecki, Podstawy…, wyd. cyt., s. 60.
[22] Por. L. Petrażycki, Wstęp do nauki prawa i moralności,  Warszawa  1959;
H. Piętka, Teoria prawa, Warszawa 1947.
[23] J. Kossecki, Podstawy…, wyd. cyt., s. 125.
[24] Tamże, s. 125-126.
[25] Tamże, s. 126.
[26] Tamże, s. 127.
[27] Tamże, s. 129-130.
[28] W rozumieniu nadanym temu słowu przez F. Konecznego.
[29] Tamże, s.128.
[30] Tamże, s. 131-132.
[31] J. Kossecki, Metacybernetyka, Kielce – Warszawa 2005, s. 142-167,  176-
192.
[32] J. Kossecki, Podstawy…, wyd. cyt., s. 196. Por. F. Koneczny,  O  ład  w
historii, Warszawa – Struga, 1991, s.38.
[33] Tamże, s. 196-197. Por. F. Koneczny O Ład…, wyd. cyt.
[34] Tamże, s. 198.
[35] Tamże, s. 198-199. Por. F. Koneczny, O ład w historii,  wyd.  cyt.,  s.
39.
[36] Tamże, s. 199-200. Por. F. Koneczny, O wielości  cywilizacji,  Warszawa
1935, s. 256-260.
[37] Tamże, s. 200-201.
[38] Tamże, s. 203-204.
[39] Tamże, s. 205.
[40] Tamże, s. 205-206.
[41] J. Kossecki, Metacybernetyka, wyd. cyt., s. 176-177.
[42] Tamże, s. 178.
[43] Tamże, s. 180-181.
[44] Tamże, s. 181.
[45] Tamże, s. 182-183.
[46] Tamże, s. 184.
[47] Tamże.

