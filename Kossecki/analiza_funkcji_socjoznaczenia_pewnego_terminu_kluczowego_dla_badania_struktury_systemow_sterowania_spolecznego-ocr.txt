=== analiza_funkcji_socjoznaczenia_pewnego_terminu_kluczowego_dla_badania_struktury_systemow_sterowania_spolecznego-ocr ===
Extracted from: analiza_funkcji_socjoznaczenia_pewnego_terminu_kluczowego_dla_badania_struktury_systemow_sterowania_spolecznego-ocr.pdf
Generated by: pdftotext

http://www.autonom.edu.pl/
Kossecki J., 2008, Analiza funkcji socjoznaczenia pewnego terminu kluczowego dla badania
struktury systemów sterowania społecznego, [w:] Studia Methodologica, Wipusk 23,
Ternopil, s. 123-127.
Dr Józef Kossecki
emerytowany docent Akademii Świętokrzyskiej
w Kielcach
Warszawa
email: jkossecki@aster.pl

ANALIZA FUNKCJI SOCJOZNACZENIA
PEWNEGO TERMINU KLUCZOWEGO DLA BADANIA
STRUKTURY SYSTEMÓW STEROWANIA SPOŁECZNEGO

W mojej książce pt. Metacybernetyka1 wyłożyłem podstawy
aksjomatycznej teorii poznania i ogólnej jakościowej teorii informacji oraz
przedstawiłem ich zastosowanie do analizy socjoznaczeń pewnych kluczowych
terminów. W niniejszym opracowaniu przypomnimy pewne podstawowe
pojęcia omówione we wspomnianej pracy i zastosujemy je do analizy funkcji
socjoznaczenia terminu własność środków produkcji, który ma kluczowe
znaczenie dla badania struktury systemów sterowania społecznego.
1. Podstawowe pojęcia aksjomatycznej teorii poznania
i ogólnej jakościowej teorii informacji
„System pojęć aksjomatycznej teorii poznania i oparty na niej system
pojęć naukowych, można zbudować wychodząc z trzech następujących pojęć
pierwotnych:
1. obiektu elementarnego, który oznaczamy symbolem oi (gdzie indeks i
oznacza identyfikator obiektu – np. jego numer lub oznaczenie literowe),
2. relacji, którą oznaczamy rks (gdzie k oraz s oznaczają identyfikatory
obiektów elementarnych między którymi relacja występuje),
3. zbioru, który oznaczamy nawiasem, w którym wpisujemy obiekty lub
relacje należące do tego zbioru: zbiór obiektów elementarnych oznaczamy
( o1, o2 ,..., on ) , zaś zbiór relacji między nimi ( r11 , r12, ..., r1m , r21, r22 ,..., r2 m ,..., rnm ) ;
można też stosować inne alternatywne oznaczenia zbioru obiektów: oi (gdzie
indeks i przybierać może dowolną z wartości 1, 2, ..., n) zaś zbioru relacji
1 J. Kossecki, Metacybernetyka, Kielce – Warszawa 2005.

między nimi: rks (gdzie zarówno indeks k jak i indeks s przybierać mogą
dowolną z wartości 1, 2, ..., n). Zbiory w odróżnieniu od ich elementów
oznaczać będziemy dużymi literami: zbiór obiektów elementarnych oznaczymy
O, zaś zbiór relacji między nimi R.
Obiektów elementarnych nie dzielimy na mniejsze części. Przy
rozwiązywaniu konkretnego problemu określamy co będziemy traktować jako
obiekty elementarne, jakie zbiory tych obiektów i jakie relacje między nimi
będziemy badać. Np. w fizyce cząstek elementarnych jako obiekty elementarne
traktujemy właśnie te cząstki, badając ich zbiory i fizykalne relacje między
nimi; w demografii jako obiekty elementarne traktujemy ludzi, badając ich
zbiory oraz ilościowe relacje między nimi. Wśród wszelkich rodzajów relacji
wyróżniamy relacje pierwotne, które leżą u podstaw wszelkich społecznych
procesów poznawczych (eksploracyjnych)”2.
„Zbiór ( x oi , x rks ) ≡ (O , R ) obiektów elementarnych x oi (gdzie indeks i
x

x

przybierać może dowolną z wartości 1, 2, ..., n) oraz wszystkich relacji między
nimi x rks (gdzie zarówno indeks k jak i indeks s przybierać mogą dowolną z
wartości 1, 2, ..., n) nazywamy systemem i oznaczamy (O , R ) ≡ S x gdzie x jest
x

x

oznaczeniem danego systemu. Zbiór wszystkich obiektów elementarnych x oi
nazywamy substancją systemu S x , natomiast zbiór wszystkich relacji x rks
strukturą tego systemu”3.
W ogólnej jakościowej teorii informacji (która jest uogólnieniem
jakościowej teorii informacji Mariana Mazura4) wprowadzamy „(…)
następujące krótkie ogólne definicje: relacje między elementami tego samego
zbioru nazywamy informacjami, zaś relacje między elementami różnych
zbiorów nazywamy kodami (elementami mogą tu być zarówno obiekty
elementarne jak i zbiory tych obiektów). Jeżeli np. mamy jeden zbiór X
odległości między różnymi miejscowościami w terenie oraz drugi zbiór Y
odpowiadających im odległości na mapie, wówczas stosunki tych odległości
będą informacjami, zaś skala mapy będzie kodem (…). Trzeba w tym miejscu
stwierdzić, że to co w tradycyjnej nauce nazywa się informacją, w
zaprezentowanym języku odpowiada informacji abstrakcyjnej – czyli relacji
między obiektami, którym nie przypisujemy masy, energii, ani położenia w
fizykalnej czasoprzestrzeni.
Powyższy ogólny podział relacji przedstawia następujący schemat:
RELACJE
Informacje

Kody

2 Tamże, s. 17-18.
3 Tamże, s. 22.
4 M. Mazur, Jakościowa teoria informacji, Warszawa 1970.

2

Elementy zbioru, między którymi występują relacje-informacje
nazywamy komunikatami”5.
„Jeżeli poszukujemy informacji zawartych między elementami zbioru X,
wówczas elementy tego zbioru (komunikaty należące do tego zbioru) nazywamy
oryginałami.
Do znalezienia poszukiwanych przez nas informacji możemy wykorzystać
zbiór Y, wówczas elementy zbioru Y nazywamy obrazami. Zbiór obrazów
będziemy nazywać tekstem”6.
„Przetwarzanie oryginałów w obrazy i obrazów w oryginały jest
przetwarzaniem komunikatów, kody określają sposób tego przetwarzania.
Natomiast przetwarzanie informacji zawartych między elementami zbioru
oryginałów w informacje zawarte między elementami zbioru obrazów
nazywamy informowaniem.
Znając oryginały i kody można określić (znaleźć) obrazy – proces ten
nazywamy kodowaniem. (…)
Znając oryginały i obrazy można określić kody – operację tą nazywamy
wykrywaniem kodu.
Znając obrazy i kody można określić oryginały – operację tą nazywamy
dekodowaniem.
(…)
Jeżeli przetwarzanie oryginałów w obrazy odbywa się bez zmiany
informacji – tzn. jeżeli informacje zawarte między elementami zbioru obrazów
są takie same jak informacje zawarte między elementami zbioru oryginałów,
wówczas mamy do czynienia z informowaniem wiernym czyli
transinformowaniem, (…).
(…)
Transinformowanie jest równoznaczne z przenoszeniem informacji bez
ich zniekształcania.
(…)
Informowanie wierne możemy nazwać informowaniem prawdziwym,
zaś relacje między informacjami zawartymi w zbiorze obrazów i informacjami
zawartymi w zbiorze oryginałów, (…) nazywamy informacjami prawdziwymi.
Jeżeli przetwarzanie oryginałów w obrazy odbywa się w taki sposób, że
informacje zawarte między elementami zbioru obrazów nie są takie same jak
informacje zawarte między elementami zbioru oryginałów, wówczas mamy do
czynienia z informowaniem zniekształconym, które może być informowaniem
pozornym lub fałszywym.
(…)
Informowanie zniekształcone możemy nazwać informowaniem
fałszywym, zaś relacje między informacjami zawartymi w zbiorze obrazów i
informacjami zawartymi w zbiorze oryginałów (…) nazwiemy formalną
5 J. Kossecki, Metacybernetyka, wyd. cyt. s. 26-27.
6 Tamże, s. 28.

3

definicją fałszu – lub fałszywości informacji – w ogólnej jakościowej teorii
informacji. Inaczej mówiąc informacje zawarte w zbiorze obrazów, które są
różne niż informacje zawarte w zbiorze oryginałów nazywamy informacjami
fałszywymi. Fałsz zaś jest to stosunek informacji zawartych w zbiorze obrazów
do informacji zawartych w zbiorze oryginałów występujący w informowaniu
zniekształconym”7.
„Informowanie wierne jest równoznaczne z przenoszeniem informacji
bez ich zniekształcania. Ma ono miejsce wówczas gdy:
– oryginały są zarazem obrazami – np. list nadany jest zarazem listem
otrzymanym,
– oryginały są takie same jak obrazy – np. dokument jest taki sam jak jego
kopia,
– oryginały są analogiczne do obrazów – np. mapa ma strukturę
analogiczną jak teren, który przedstawia,
– oryginały są najpierw zniekształcane w komunikaty pośrednie, które
następnie są odwrotnie zniekształcane w obrazy – np. tekst zostaje najpierw
zaszyfrowany a następnie odszyfrowany.
Ogólnie informowanie wierne możemy – za M. Mazurem – podzielić na
następujące dwa rodzaje:
a) transinformowanie, które ma miejsce wówczas, gdy wszystkie
elementy zbioru oryginałów są jednoznacznie kodowane w zbiorze obrazów –
inaczej mówiąc gdy w przekaźniku informacji zawarte są te wszystkie
informacje, które przekazuje nadawca i odbierają odbiorcy; (…).
b) parainformowanie, które ma miejsce wówczas, gdy nie wszystkie
elementy zbioru oryginałów są kodowane w zbiorze obrazów, ale dzięki
istnieniu w zbiorze obrazów już zakodowanych informacji, przekaz informacji
jest wierny – inaczej mówiąc gdy w przekaźniku informacji nie są zawarte
wszystkie te informacje, które chce przekazać twórca, ale mimo to odbiorcy je
odbierają (dzięki wspólnym zbiorom informacji – np. skojarzeń w pamięci – u
nadawcy i odbiorcy; (…)”8.
„Informowanie zniekształcone możemy – za M. Mazurem – podzielić na
następujące dwa rodzaje:
1) Informowanie pozorne czyli pseudoinformowanie ma miejsce
wówczas, gdy kod jest niejednoznaczny czyli ciągi kodów, choć zupełne, są
nieoddzielne, tj. mają pewne komunikaty wspólne (w zbiorze oryginałów albo w
zbiorze obrazów), przy czym może to być:
–
informowanie
ogólnikowe
czyli
pseudoinformowanie
dysymulacyjne, które ma miejsce wówczas, gdy przetwarza się dwa lub więcej
oryginałów w jeden obraz – (…); np. świadek chcąc ukryć prawdę, ale bojąc się
odpowiedzialności za fałszywe zeznania, twierdzi, że w miejscu przestępstwa
były dwie osoby, zamiast zeznać, że byli tam mężczyzna i kobieta;
7 Tamże, s. 29-30.
8 Tamże, s. 67-68.

4

– informowanie rozwlekłe czyli pseudoinformowanie symulacyjne,
które ma miejsce wówczas, gdy przetwarza się jeden oryginał w dwa lub więcej
obrazów – (…); np. w komunikacie wojennym stwierdza się, że zniszczono
wiele nieprzyjacielskich zakładów zbrojeniowych, wytwórni broni, fabryk
pracujących na potrzeby armii – jest to pozorna obfitość informacji, gdyż
wszystkie powyższe nazwy mogą w gruncie rzeczy oznaczać jedno i to samo.
(…)
Pseudoinformacja jest to informacja zawarta w zbiorze obrazów, która
jest różna od informacji zawartej w zbiorze oryginałów, w wyniku
pseudoinformowania.
2) Informowanie fałszywe czyli dezinformowanie ma miejsce wówczas,
gdy ciągi kodów są niezupełne, choć oddzielne (jednoznaczne), przy czym może
to być:
– zatajenie czyli dezinformowanie dysymulacyjne, które ma miejsce
wówczas, gdy pewne oryginały nie są przetwarzane w żaden obraz – (…); np.
pominięcie w spisie inwentaryzacyjnym, towaru istniejącego w magazynie; (…)
– zmyślanie czyli dezinformowanie symulacyjne, które ma miejsce
wówczas, gdy obrazy nie są wynikiem przetwarzania jakiegokolwiek oryginału
– (…); np. w spisie inwentaryzacyjnym wymienia się towar, którego faktycznie
nie ma w magazynie.
Dezinformacja jest to informacja zawarta w zbiorze obrazów, która jest
różna od informacji zawartej w zbiorze oryginałów, w wyniku
dezinformowania”9.
„W nauce, podobnie jak w filozofii, staramy się informować wiernie –
transinformować lub parainformować, dążąc do całkowitego eliminowania
dezinformowania oraz maksymalnego ograniczania pseudoinformowania –
chociaż całkowicie tego ostatniego wyeliminować się nie da, choćby z powodu
konieczności posługiwania się pewnymi słowami zaczerpniętymi z języka
potocznego. W sztuce natomiast można ewentualnie, co najwyżej postulować
ograniczanie dezinformowania, ale nie można nawet postulować
wyeliminowania pseudoinformowania”10.
2. Analiza socjoznaczenia terminu „własność środków produkcji”
i jego rola w badaniu systemów sterowania społecznego
„Procesy powstawania parainformacji w szerokich rzeszach członków
społeczeństwa, łączą się z powstawaniem norm społecznych, które funkcjonują
w poszczególnych społeczeństwach, a te z kolei są uzależnione od systemów
sterowania społecznego, rozumianych jako zorganizowane układy procesów
sterowania ludzkimi działaniami w danym społeczeństwie. Systemy te – jeżeli
9 Tamże, s. 67-70.
10 Tamże, s. 72.

5

mają być skuteczne – muszą wykorzystywać bodźce dostosowane do rodzaju
norm dominujących w danym społeczeństwie. (…)”11.
„Od systemu sterowania zależy też wybór zbiorów oryginałów i
zawartych w nich informacji, które się bada, sposobu kodowania informacji i w
ogóle ich przetwarzania. Od rodzaju tego systemu zależy też w rezultacie,
uznawany za prawdziwy obraz świata, dominujący w danym społeczeństwie
(obraz zgodny z potrzebami i życzeniami większości członków społeczeństwa
jest łatwiej uznawany za prawdziwy, zaś niezgodny z nimi za fałszywy).
Kluczowe znaczenie ma tu charakterystyczne dla danego systemu
sterowania społecznego (cywilizacji) rozumienie samych terminów prawda,
prawdziwy, prawdziwa informacja, prawdziwe twierdzenie, fałsz, fałszywy,
fałszywa informacja, fałszywe twierdzenie. Sposób rozumienia tych pojęć w
społeczeństwach o różnych typach systemów sterowania – czyli o różnych
cywilizacjach – nazywamy ich socjoznaczeniem, jest on podstawą sposobu
kodowania informacji w danym społeczeństwie.
Na bazie socjoznaczeń charakterystycznych dla danego systemu
sterowania, powstają stereotypy – jako słowa-klucze, które obok elementów
poznawczych (najczęściej zawężonych) zawierają silne, wręcz dominujące,
elementy oceniająco-decyzyjne. W masowym procesie społecznej wymiany
informacji wypierają one pojęcia związane z tymi samymi słowami-kluczami,
lecz zawierające wyłącznie w miarę precyzyjne treści poznawcze. Ewolucja
społecznego procesu przetwarzania i upowszechniania informacji przebiega w
ten sposób, że stereotypy charakterystyczne dla danego systemu sterowania
społecznego (cywilizacji) najpierw dominują, a następnie wypierają i zastępują
pojęcia”12.
Dla badania systemów sterowania społecznego i opartych na nich struktur
społecznych, bardzo ważna jest analiza socjoznaczenia terminu „własność
środków produkcji”, które jest kluczem dla zrozumienia funkcjonowania
instytucji własności. Jej społeczne funkcjonowanie polega – ogólnie rzecz
ujmując – na tym, że określeni ludzie, zwani właścicielami, mogą w zasadzie
dowolnie dysponować posiadaną rzeczą i żądać od innych, aby nie wtrącali się
do ich własności, zaś inni ludzie – którzy nie są właścicielami – są zobowiązani
do szanowania takiego stanu rzeczy i nie mogą pozwalać sobie na wtrącanie się
do spraw cudzej własności. Rzecz jasna, w praktyce społeczeństwo, a zwłaszcza
jego władza, nakłada na dysponowanie własnością różne ograniczenia, co
jednak nie zmienia ogólnej zasady.
Dla badania systemu sterowania społecznego przez nauki humanistyczne,
duże znaczenie ma rozróżnienie własności dóbr konsumpcyjnych od
własności środków produkcji, do którego zasadniczą wagę przywiązywała
ekonomia marksistowska13.
11 Tamże.
12 Tamże, s. 94-95.
13 Por. O. Lange, Ekonomia polityczna, Warszawa 1969, t. I, s. 20-21, 37-38.

6

Z punktu widzenia cybernetyki społecznej, funkcjonowanie instytucji
własności dóbr konsumpcyjnych, polega na sterowaniu nimi przez właściciela,
którego zasadniczym celem jest zaspokojenie jego potrzeb. Jest to więc władza
nad rzeczami.
Natomiast społeczne funkcjonowanie instytucji własności środków
produkcji jest bardziej złożone, łączy się z nią bowiem ściśle, możliwość
decydowania o celach pracy ludzi, którzy używają tych środków w procesie
produkcji – np. właściciel środków produkcji może decydować o tym, co będą
robić robotnicy zatrudnieni w jego fabryce. Zatem instytucja własności środków
produkcji jest przede wszystkim związana z instytucją władzy nad ludźmi.
Z zagadnieniem tym łączy się również problem: w czyim interesie
funkcjonuje gospodarka i w ogóle społeczeństwo jako układ zorganizowany.
Chodzi przy tym o interes określonych grup społecznych, które spełniają
funkcje organizatora działań społeczeństwa jako systemu. Określona struktura
społeczeństwa jako systemu zorganizowanego, funkcjonuje prawidłowo, dopóki
przyczynia się do utrzymywania równowagi funkcjonalnej społeczeństwa,
natomiast gdy zaczyna ona zaburzać tę równowagę powstają warunki do jej
zmiany14.
3. Analiza manipulacyjnych funkcji terminu „własność”
we współczesnych społeczeństwach
Jedną z podstawowych norm, na których opierają się współczesne
społeczeństwa, jest ochrona prywatnej własności. Przy czym ochronie tej
podlega wszelka własność, bez rozróżnienia własności dóbr konsumpcyjnych i
własności środków produkcji. Jest to typowe operowanie pseudoinformacją
dysymulacyjną, które spełnia funkcje manipulacyjne.
Jednym z głównych celów systemu prawnego i systemu wychowawczego
współczesnych społeczeństw, jest ochrona własności. Ludziom tłumaczy się, że
w demokratycznym państwie prawa, takiej samej ochronie podlega własność
pracownika jak i jego pracodawcy.
Takie stawianie sprawy robi wrażenie, jakbyśmy mieli do czynienia z
informowaniem prawdziwym, opartym na parainformacji. W rzeczywistości
jednak mamy tu do czynienia z pseudoinformowaniem dysymulacyjnym,
opartym na operowaniu dwuznacznym terminem własności, bez rozróżnienia
własności dóbr konsumpcyjnych od własności środków produkcji.
Opisane wyżej pseudoinformowanie staje się podstawą manipulacji
społecznej, polegającej na tym, że zakup środków produkcji traktuje się
analogicznie jak zakup dóbr konsumpcyjnych, podczas gdy – z punktu widzenia
struktury i funkcji procesów sterowania społecznego – zachodzi między nimi
zasadnicza różnica, polegająca na tym, że w pierwszym wypadku kupuje się
14 Por. J. Kossecki, Cybernetyka społeczna, Warszawa 1981, s. 102-103.

7

prawo sterowania rzeczami, zaś w drugim prawo sterowania ludźmi – czyli
inaczej mówiąc władzę nad ludźmi.
Współczesna propaganda operuje dychotomicznym podziałem systemów
społecznych na socjalizm i kapitalizm. Według ekonomii marksistowskiej
różnica między nimi polega właśnie na relacji do własności środków produkcji:
socjalizm opiera się na tzw. społecznej własności środków produkcji, kapitalizm
zaś na prywatnej. Biorąc pod uwagę to, co napisano wyżej, można stwierdzić, że
w kapitalizmie można kupić władzę nad ludźmi, w socjalizmie zaś nie. W
praktyce oznaczało to, w systemie socjalistycznym zdobywanie władzy
wyłącznie siłą, zaś w systemie kapitalistycznym możliwość jej kupowania (choć
nie wykluczone było również czasami zdobywanie jej siłą).
Powyższa dychotomiczna analiza systemów społecznych, z punktu
widzenia cybernetyki społecznej, jest słabo diagnostyczna. Przede wszystkim,
zarówno system kapitalistyczny jak i socjalistyczny, miały i mają bardzo wiele
odmian. Wszak kapitalizm panował zarówno w hitlerowskiej III Rzeszy, jak
USA, Francji czy Anglii, a gołym okiem widać, że systemy te tak bardzo się od
siebie różniły, że wrzucanie ich do jednego worka to typowe
pseudoinformowanie dysymulacyjne. Analogicznie system socjalistyczny, który
panował w ZSRR tak bardzo różnił się zarówno od takiegoż systemu w PRL,
czy z drugiej strony w ChRL, że zaliczanie ich do jednej kategorii – to również
nic innego jak pseudoinformowanie dysymulacyjne.
Jak widać, samo rozróżnienie własności dóbr konsumpcyjnych od
własności środków produkcji, choć eliminuje pseudoinformowanie wywołane
operowaniem jednym terminem własności, na określenie obu jej rodzajów, nie
jest wystarczająco diagnostyczne dla opisania współczesnych struktur
społecznych i ich funkcjonowania.
Znacznie bardziej diagnostyczne jest tu podejście cybernetyki społecznej,
które klasyfikuje systemy sterowania społecznego z punktu widzenia rodzaju
motywacji, które w nich dominują. Bliższe informacje na ten temat można
znaleźć w moich pracach poświęconych tej tematyce15.

15 Por. J. Kossecki, Cybernetyka społeczna, wyd. cyt.; J. Kossecki, Metacybernetyka, wyd. cyt.

8

