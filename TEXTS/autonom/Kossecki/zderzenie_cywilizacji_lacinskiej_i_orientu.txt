=== zderzenie_cywilizacji_lacinskiej_i_orientu ===
Converted from: zderzenie_cywilizacji_lacinskiej_i_orientu.doc
Generated by: textract


Józef Kossecki



                 ZDERZENIE CYWILIZACJI ŁACIŃSKIEJ I ORIENTU
                W ŚWIETLE NAUKI PORÓWNAWCZEJ O CYWILIZACJACH
                          I CYBERNETYKI SPOŁECZNEJ


      1. Zderzenia cywilizacji personalistycznych i Orientu w historii

       Według  Feliksa  Konecznego  cywilizacja  łacińska  opiera   się   na
następujących podstawach:
      1. nauce greckiej (zwłaszcza logice) - w kategorii prawdy;
      2. prawie rzymskim i etyce chrześcijańskiej - w kategorii dobra.
      W języku cybernetyki społecznej  można  powiedzieć,  że  nauka  grecka
oparta  na  logice  jest  w   cywilizacji   łacińskiej   podstawą   procesów
poznawczych, zaś prawo rzymskie i  etyka  chrześcijańska  podstawą  procesów
decyzyjnych i działań społecznych.
      Starożytna Grecja rozwijała naukę i charakterystyczne dla niej  metody
dochodzenia do prawdy  obiektywnej,  swobodnie  wyrażanej  i  dostępnej  dla
każdego, jako podstawę  procesów  poznawczych  i  dzięki  temu  dokonał  się
proces, który można nazwać  pierwszą  rewolucją  informacyjną.  Natomiast  w
kategorii dobra  obserwujemy  w  Grecji  starożytnej  niedorozwój.  Z  kolei
starożytny Rzym rozwinął etykę  i  prawo  na  niej  oparte,  jako  fundament
kategorii  dobra  i  procesów  decyzyjnych,  natomiast  w  kategorii  prawdy
preferował rozwój tych dziedzin, które miały zastosowania praktyczne.
      Dopiero cywilizacja łacińska połączyła wszechstronny rozwój  kategorii
prawdy  -  rozumiany  jako  metodyczne  dochodzenie   do   poznania   prawdy
obiektywnej - i kategorii dobra, którego istotą jest podporządkowanie  życia
społecznego etyce - a więc normom postępowania dobrowolnie  uznawanym  przez
społeczeństwo.  Dzięki  temu  cywilizacja  łacińska  stała   się   w   pełni
cywilizacją personalistyczną.  W  cywilizacji  łacińskiej  powstało  pojęcie
państwa etyki i prawdy.

      Orient jest w Polsce i Europie reprezentowany przez  trzy  cywilizacje
kolektywistyczne:
      1. cywilizację turańską,
      2. cywilizację bramińską,
      3. cywilizację żydowską,
dwie ostatnie z nich to według  F.  Konecznego  cywilizacje  sakralne,  tzn.
takie,  które  we  wszystkich  kategoriach  bytu  zostały  uformowane  przez
odpowiednie religie.
       Charakter  pośredni   między   personalizmem   i   kolektywizmem   ma
cywilizacja bizantyńska, która powstała u  schyłku  średniowiecza  w  wyniku
zderzenia starożytnej cywilizacji rzymskiej z Orientem.

       W  znanej  nam  historii  miały  miejsce   trzy   wielkie   zderzenia
cywilizacji personalistycznych Zachodu  z  kolektywistycznymi  cywilizacjami
Orientu.
      Starożytna cywilizacja  grecka  zderzyła  się  z  Orientem  w  okresie
podbojów Aleksandra Wielkiego. W wyniku tego  zderzenia  powstał  hellenizm,
który istniał przez około trzy stulecia i upadł w wyniku zachodzących w  nim
procesów  rozkładowych  oraz  pod  naporem  rzymskiej  ekspansji.  Hellenizm
cechował kosmopolityzm, synkretyzm religijny i indywidualizm.
      Cywilizacja rzymska zderzyła  się  z  Orientem  we  wschodniej  części
imperium. W wyniku tego zderzenia powstała  cywilizacja  bizantyńska,  którą
cechuje biurokracja i formalizm prawny.
      W okresie wojen krzyżowych nastąpiło zderzenie cywilizacji  łacińskiej
z Orientem i w wyniku  tego  powstały  zakony:  templariuszy  -  do  których
tradycji  nawiązuje  współczesne  wolnomularstwo  -  i   krzyżaków,   którzy
stworzyli   państwo   pruskie   oparte   na   nowej   mutacji    cywilizacji
bizantyńskiej.
      W okresie oświecenia ideologia masońska nawiązała do tradycji  Orientu
zarówno w kategorii prawdy - czyli w sferze procesów poznawczych,  jak  i  w
kategorii  dobra  -  czyli  w  sferze  procesów   decyzyjnych.   Fundamentem
ideologii liberalno-wolnomularskiej stało się krzewienie  zasady  tolerancji
oraz walka z wszelkimi dogmatami (zwalczanie dogmatyzmu) -  co  w  kategorii
prawdy doprowadziło do rozmywania  aksjomatów,  zaś  w  kategorii  dobra  do
rozmywania norm etycznych. Organizacje wolnomularskie oparte  na  szczeblach
wtajemniczenia działały  w  sprzeczności  z  zasadą  swobodnego  dostępu  do
informacji.
      Rozpowszechnianie się  ideologii  liberalno-wolnomularskiej  stworzyło
grunt dla rewolucji francuskiej pod koniec XVIII wieku, a następnie w XIX  i
XX  wieku  dla   pozytywizmu   prawniczego   i   typowej   dla   cywilizacji
bizantyńskiej koncepcji państwa prawa, które nie musi liczyć się z  etyką  i
opartym na niej prawem naturalnym (w państwie prawa  bada  się  prawomocność
ustaw z punktu widzenia formalnego legalizmu prawnego, bez porównywania  ich
z prawem naturalnym opartym  na  etyce).  Skrajną  konsekwencją  pozytywizmu
prawnego były np. hitlerowskie ustawy norymberskie,  które  pozbawiały  praw
ludzkich osoby uznane przez władze państwowe za Żydów  (stworzono  przy  tym
formalistyczno-prawną definicję Żyda,  którą  władze  państwowe  III  Rzeszy
obowiązane były stosować). W państwach współczesnych analogicznym  przejawem
funkcjonowania pozytywizmu prawnego jest  uchwalanie  ustaw  dopuszczających
zabijanie dzieci nienarodzonych, które - analogicznie jak  niegdyś  Żydów  -
pozbawia się praw ludzkich.
      W XX i XXI wieku przejawem zderzenia cywilizacji łacińskiej i  Orientu
jest w Unii Europejskiej walka łacińskiej koncepcji Europy Ojczyzn z  typowo
bizantyńską koncepcją  zunifikowanej  przez  biurokrację  brukselską  Europy
jako jednego wielkiego państwa prawnego opartego  na  doktrynie  pozytywizmu
prawnego.
      Ze zderzeniem Orientu i  cywilizacji  łacińskiej  łączy  się  walka  z
Kościołem katolickim, który wychował tę cywilizację  (choć  w  zasadzie  nie
identyfikuje się z żadną cywilizacją) i głosi zasadę  nadrzędności  etyki  i
prawa naturalnego nad prawem stanowionym,  jak  również  dąży  do  prawdy  w
rozumieniu cywilizacji łacińskiej. Średniowieczna scholastyka zajmowała  się
rozumowym dochodzeniem do prawd  wiary.  I  Sobór  Watykański  w  1870  roku
ogłosił  dogmat  o  możliwości   rozumowego   (naukowego)   uzasadniania   i
dochodzenia do prawd wiary. W 1998 roku papież Jan Paweł  II  poświęcił  tej
problematyce specjalną encyklikę FIDES ET RATIO.
      Orient jednak oddziaływał i oddziałuje również na  chrześcijaństwo.  W
wyniku  tego  oddziaływania  w  cywilizacji  bizantyńskiej  uformowało   się
chrześcijaństwo  wschodnie.  W  czasach  współczesnych  jesteśmy   świadkami
biurokratyzacji administracji kościelnej, która  niejednokrotnie  wchodzi  w
konflikty z zakonami, stanowiącymi  elitę  kościelną  w  znacznie  mniejszym
stopniu podlegającą procesom bizantynizacji niż  duchowieństwo  diecezjalne.
Również w nauce teologii można dziś  obserwować  próby  rozmywania  dogmatów
religii katolickiej.

       Jak  wykazał  Feliks  Koneczny[1]  powstanie  pierwszej  znanej   nam
cywilizacji personalistycznej w starożytnej Grecji zaczęło się  od  przełomu
w kategorii prawdy. W starożytnych cywilizacjach sakralnych - np. w  Egipcie
- prawda była dostępna tylko wybranym, oni też tylko mieli  prawo  gromadzić
i  przetwarzać  informacje  istotne  dla  procesów  sterowania  społecznego.
Natomiast w starożytnej Grecji zaczęto dążyć do poznania prawdy  obiektywnej
- a nie tylko prawd praktycznie użytecznych, stosowano też przy  tym  metody
zarówno dedukcyjne jak i indukcyjne. Odkrywane przez naukowców  prawdy  były
dostępne dla ogółu społeczeństwa - nie zaś tylko wybranym,  można  też  było
nad  nimi  publicznie  dyskutować.  W   ten   sposób   powstała   demokracja
informacyjna, która stanowiła podstawę pierwszej - starożytnej  -  rewolucji
informacyjnej.
      Każde zderzenie cywilizacji personalistycznych z Orientem łączyło  się
z osłabieniem dynamiki procesów poznawczych.
      Zderzenie cywilizacji greckiej z Orientem  doprowadziło  do  powstania
hellenizmu, który  opierał  się  na  synkretyzmie,  ten  zaś  rozmył  grecki
stosunek do kategorii prawdy i zahamował jej rozwój.  Dynamizm  informacyjny
cywilizacji  greckiej  został  z  czasem  zahamowany  zaś  hellenizm  nabrał
charakteru niejako antykwarycznego, konserwując stary dorobek.
       Zderzenie  personalistycznej   cywilizacji   rzymskiej   z   Orientem
doprowadziło do powstania cywilizacji bizantyńskiej, ta zaś -  podobnie  jak
wcześniej hellenizm - zahamowała rozwój kategorii prawdy, biurokratyzując  i
formalizując naukę w myśl zasady, że całą mądrość można  znaleźć  u  dawnych
mędrców.
      W średniowiecznej Europie,  na  którą  bardzo  silny  wpływ  wywierała
cywilizacja bizantyńska, w nauce zapanował swoisty system  cechowy  -  który
zresztą z pewnymi modyfikacjami przetrwał do dziś (profesor  to  odpowiednik
mistrza,  adiunkt  czeladnika,  zaś  asystent  ucznia).   Prawdziwy   rozwój
kategorii prawdy odbywał się  w  średniowieczu  głównie  w  zakonach,  które
miały większą niezależność od systemu cechowego dominującego  na  uczelniach
świeckich.
      We współczesnym świecie pod hasłami  poprawności  politycznej  rozmywa
się aksjomatyczną strukturę procesów  poznawczych  i  tłumi  badania,  które
prowadzą do wniosków sprzecznych z  obowiązującymi  stereotypami  poprawnymi
politycznie.
      Warto przypomnieć, że zderzenie  cywilizacji  łacińskiej  z  Orientem,
które miało miejsce w Polsce po II wojnie światowej, łączyło  się  ściśle  z
niszczeniem  kategorii  prawdy  w  rozumieniu  łacińskim.  Reforma  nauki  i
szkolnictwa dokonana  w  okresie  stalinowskim  w  PRL,  polegała  m.in.  na
usunięciu z programu szkół średnich propedeutyki filozofii,  a  wraz  z  nią
historii filozofii, logiki i psychologii - a więc przedmiotów, które  uczyły
krytycznego samodzielnego myślenia. Usunięto też z programu  szkół  średnich
naukę  łaciny,  która  uczyła  precyzyjnego  wyrażania   myśli.   W   języku
cybernetyki  społecznej  można  powiedzieć,  że   z   programu   kształcenia
przyszłej  inteligencji  usunięto  przedmioty,  które  uczyły   precyzyjnego
kodowania informacji oraz krytycznego, samodzielnego ich oceniania. Do  dziś
zresztą wspomniane przedmioty nie wróciły do obowiązkowego programu  naszych
szkół  średnich.  Analogicznie  w  nauce,  w  miejsce   nowoczesnych   metod
badawczych wprowadzono metody marksistowskie w wydaniu stalinowskim.


      2. Podstawowe wyróżniki cywilizacyjne

       Rozwijając  koncepcje  F.  Konecznego  w   mojej   książce   Podstawy
nowoczesnej nauki porównawczej o cywilizacjach[2] podałem  sześć  wyróżników
cywilizacyjnych  -  czyli  takich  czynników,  które  determinują  charakter
cywilizacji.  W   niniejszym   opracowaniu,   stosując   język   cybernetyki
społecznej - jako nauki o procesach  sterowania  społecznego  -  pokażę,  że
zasadnicze, kluczowe znaczenie mają dwa wyróżniki.
      I. Pierwszy zasadniczy  wyróżnik  cywilizacyjny  należy  do  kategorii
prawdy - jest to stosunek norm poznawczych do norm ideologicznych: chodzi  o
to  czy  w  hierarchii  wartości  społecznych  normy  poznawcze  górują  nad
ideologicznymi, czy też odwrotnie.
      Normy poznawcze określają to co jest i  należą  do  kategorii  prawdy,
natomiast normy ideologiczne  określają  to  co  być  powinno  i  należą  do
kategorii dobra (dobro celowe).
      W płaszczyźnie procesów sterowania społecznego chodzi o to,  czy  mamy
państwo prawdy - w którym  obiektywna  prawda  jest  większą  wartością  niż
ideologia, czy też państwo ideologii - w którym  ideologia  jest  ważniejsza
niż obiektywna prawda.

      W hierarchii wartości cywilizacji łacińskiej prawda (normy  poznawcze)
stoi wyżej niż ideologia (normy  ideologiczne),  co  oznacza,  że  ideologia
musi być oparta na prawdzie obiektywnej; inaczej mówiąc  normy  ideologiczne
w cywilizacji łacińskiej to tylko część norm poznawczych - co  schematycznie
przedstawia rysunek 1.


                                    [pic]

      Rys. 1. Relacja norm poznawczych do ideologicznych w cywilizacji
                                 łacińskiej.


      W hierarchii wartości cywilizacji  sakralnych  -  zarówno  bramińskiej
jak i żydowskiej - ideologia (normy  ideologiczne)  stoi  wyżej  niż  prawda
(normy  poznawcze),   co   oznacza,   że   normy   poznawcze   (prawda)   są
podporządkowane normom ideologicznym; wynika z tego, że ideologia  nie  musi
być oparta  na  prawdzie  obiektywnej;  inaczej  mówiąc  normy  poznawcze  w
cywilizacjach  sakralnych  to  tylko  część   norm   ideologicznych   -   co
schematycznie przedstawia rysunek 2.


                                    [pic]

     Rys. 2. Relacja norm poznawczych do ideologicznych w cywilizacjach
                                 sakralnych.

      W cywilizacji turańskiej nie rozwija  się  ani  norm  poznawczych  ani
ideologicznych,  zastępują  je  nakazy  władzy  -   w   klasycznej   postaci
jednoosobowego władcy - które określają co należy uważać za prawdę  i  jakie
normy ideologiczne należy uznawać.

      Z kolei w cywilizacji bizantyńskiej formalizm prawny dominuje  zarówno
nad sferą  poznania  jak  i  ideologii.  Za  prawdziwe  uznaje  się  to,  co
określone prawem biurokratyczne autorytety za  prawdę  uznają.  Analogicznie
prawo  określa  jaką   ideologię   ma   uznawać   społeczeństwo.   W   nauce
biurokratyczny formalizm i powoływanie się na  urzędowe  autorytety  stanowi
podstawową metodę  badawczą,  zaś  w  sądownictwie  i  administracji  prawda
formalna zastępuje prawdę materialną. Określona  prawem  ideologia  urzędowa
funkcjonuje  w  życiu  społecznym  jako  zbiór  sformalizowanych  deklaracji
ideologicznych. Inaczej mówiąc zarówno normy poznawcze  jak  i  ideologiczne
stanowią w cywilizacji bizantyńskiej część norm prawnych - co  schematycznie
przedstawia rysunek 3.


[pic]       [pic]

 Rys. 3. Relacje norm poznawczych i ideologicznych do prawnych w cywilizacji
                               bizantyńskiej.


      Tak właśnie było w  państwach  tzw.  realnego  socjalizmu,  w  których
zbiurokratyzowany marksizm był ideologią panującą, zaś  za  prawdę  uznawano
to co określone biurokratyczne  autorytety  za  prawdę  uznawały.  Przejawem
bizantynizacji nauki w III RP są rozważania  dotyczące  prawomocności  matur
lub dyplomów wyższych uczelni i stopni naukowych, które  zastępują  dyskusje
merytoryczne na temat rzeczywistych treści nauki w szkole średniej,  wyższej
czy  wreszcie  rzeczywistych  kwalifikacji  osób   posiadających   określone
stopnie  naukowe.  W  sferze  ideologicznej  funkcjonuje   tzw.   poprawność
polityczna,  która  powoduje  ustanawianie  norm   prawnych   zabraniających
głoszenia poglądów z nią sprzecznych.

      II. Drugi zasadniczy wyróżnik cywilizacyjny należy do kategorii  dobra
- jest to stosunek norm etycznych do  norm  prawnych:  chodzi  o  to  czy  w
hierarchii wartości społecznych normy etyczne górują nad prawnymi,  czy  też
odwrotnie.
      Zarówno normy etyczne jak i prawne  określają  nakazane  lub  zakazane
sposoby postępowania, przy czym normy etyczne są przestrzegane  przez  ludzi
dobrowolnie - z przekonania  o  ich  słuszności  (w  cybernetyce  społecznej
mówimy w tym wypadku o dominacji motywacji informacyjnych), natomiast  normy
prawne mają charakter przymusowy (dominacja motywacji energetycznych).
      W płaszczyźnie procesów sterowania społecznego chodzi o to,  czy  mamy
państwo etyki - w którym normy etyczne dominują nad prawem, czy też  państwo
prawa - w którym prawo jest ważniejsze niż etyka.

      W hierarchii  wartości  cywilizacji  łacińskiej  normy  etyczne  stoją
wyżej niż normy prawne, co oznacza, że  prawo  musi  być  oparte  na  etyce;
inaczej mówiąc normy prawne w cywilizacji łacińskiej  to  tylko  część  norm
etycznych - co schematycznie przedstawia rysunek 4.


                                    [pic]

  Rys. 4. Relacja norm prawnych do norm etycznych w cywilizacji łacińskiej.


      W społeczeństwach należących do cywilizacji  łacińskiej  przestrzegane
jest tylko takie prawo, które  jest  zgodne  z  dobrowolnie  uznawaną  przez
społeczeństwo etyką, gdy zaś  prawo  stanowione  przez  władze  jest  z  nią
sprzeczne, wówczas nie tylko nie jest przestrzegane, ale  nawet  uważa  się,
że ludzie mają obowiązek przeciwstawiać się tego rodzaju normom prawnym.  Na
tej  podstawie  po  II  wojnie   światowej   traktowano   jako   zbrodniarzy
hitlerowców, którzy wykonywali zbrodnicze  prawa  III  Rzeszy.  Analogicznie
zwolennicy cywilizacji łacińskiej w PRL podchodzili do prawa  legalizującego
zabijanie nienarodzonych dzieci.

       W  cywilizacji  turańskiej  brak  jest  etyki  w  życiu   społecznym,
funkcjonuje w nim tylko prawo dowolnie stanowione przez  władcę,  który  nie
musi się krępować żadnymi normami. Istnieje więc tylko prawo, bez etyki,  co
pokazane jest na rysunku 5. Tak właśnie było w imperium mongolskim  i  wielu
innych państwach azjatyckich.


                                    [pic]

           Rys. 5. Relacja prawa i etyki w cywilizacji turańskiej.


      W hierarchii wartości cywilizacji  bizantyńskiej  normy  prawne  stoją
wyżej niż normy etyczne, co oznacza, że etyka musi  być  oparta  na  prawie;
inaczej mówiąc normy etyczne w cywilizacji bizantyńskiej to tylko  ta  część
norm  prawnych,  którą  się  dobrowolnie  przestrzega  -  co   schematycznie
przedstawia rysunek 6.


                                    [pic]

        Rys. 6. Relacja norm prawnych do norm etycznych w cywilizacji
                               bizantyńskiej.


       W  społeczeństwach  należących  do  cywilizacji  bizantyńskiej  etyka
stanowi tylko pewne wsparcie dla prawa i nie może być z  nim  sprzeczna.  To
co jest przez prawo nakazane lub dozwolone, z natury  rzeczy  jest  uznawane
za dobre. Tak właśnie było w Prusach, a także w hitlerowskiej III Rzeszy.

      W cywilizacjach sakralnych - bramińskiej i żydowskiej -  normy  prawne
są identyczne z normami etycznymi; inaczej mówiąc prawo  jest  przestrzegane
dobrowolnie i jest w całości oparte  na  etyce,  co  schematycznie  pokazane
jest na rysunku 7.


                                    [pic]

 Rys. 7. Relacja norm etycznych do norm prawnych w cywilizacjach sakralnych.


      W cywilizacjach sakralnych - bramińskiej i żydowskiej  -  występuje  z
jednej strony silny element roszczeniowy, a z  drugiej  dobrowolne  poddanie
się obowiązkom i roszczeniom. Dzięki temu  właśnie  cywilizacja  żydowska  i
kultywująca ją społeczność mogła  przetrwać  dwa  tysiąclecia  bez  własnego
państwa i aparatu przymusu, w obcym otoczeniu,  aby  w  XX  wieku  odbudować
własne państwo. Analogicznie społeczność hinduska stanowiąca społeczną  bazę
cywilizacji  bramińskiej  mogła  przetrwać  okres  mongolskich  podbojów,  a
następnie  kolonializmu  angielskiego  i  zbudować   w   XX   wieku   własne
niepodległe państwo.  Warto  też  zauważyć,  że  Wedy,  stanowiące  podstawę
cywilizacji bramińskiej, powstały w okresie 1500 - 300 r. p. nar. Chr.,  zaś
Talmud stanowiący podstawę cywilizacji żydowskiej powstał w  okresie  między
III w. p. nar. Chr. a VI w. po nar. Chr. Można też  wskazać  pewne  analogie
między tymi religijnymi dziełami.


      3. Procesy oddziaływania Orientu na cywilizację łacińską

      I. Kategoria prawdy
      Oddziaływanie cywilizacji sakralnych na cywilizację  łacińską  polegać
musi - jak wynika z porównania rysunków 1 i 2 - na poszerzaniu zakresu  norm
ideologicznych lub kurczeniu zakresu norm poznawczych. Proces taki  prowadzi
do pełnej ideologizacji życia społecznego. Takie właśnie  procesy  wystąpiły
np. w średniowiecznym chrześcijaństwie po zderzeniu  z  Orientem  w  okresie
wojen krzyżowych. W Polsce można je było obserwować w okresie stalinowskim.
       Oddziaływanie  cywilizacji  bizantyńskiej  na  cywilizację   łacińską
polegać musi - jak wynika z  porównania  rysunków  1  i  3  -  na  kurczeniu
zakresu  działania  norm  poznawczych  i  ideologicznych  przy  równoczesnym
poszerzaniu zakresu działania norm prawnych. Proces taki  prowadzi  najpierw
do biurokratyzacji zarówno nauki jak i ideologii, następnie do ich zaniku  a
następnie prowadzić może do dominacji cywilizacji turańskiej.
       Analogiczny  proces  -  jeszcze  szybciej  -  przebiega   w   wypadku
oddziaływania cywilizacji turańskiej na cywilizację łacińską, co można  było
obserwować np. w imperium stalinowskim.

      II. Kategoria dobra.
      Oddziaływanie cywilizacji sakralnych na cywilizację  łacińską  polegać
musi - jak wynika z porównania rysunków 4 i 7 - na poszerzaniu zakresu  norm
prawnych i kurczeniu zakresu  norm  etyczych.  Proces  taki  prowadzić  musi
najpierw do cywilizacji bizantyńskiej, która następnie ewoluuje  w  kierunku
cywilizacji turańskiej.  Dlatego  właśnie  po  okresie  wojen  krzyżowych  i
wpływu Orientu na łacińskie społeczeństwa średniowiecznej  Europy,  ewolucja
zmierzała w kierunku absolutyzmu.
       Oddziaływanie  cywilizacji  bizantyńskiej  na  cywilizację   łacińską
polegać musi - jak wynika z porównania rysunków  4  i  6  -  na  poszerzaniu
zakresu norm prawnych  i  kurczeniu  zakresu  norm  etycznych.  Proces  taki
polega najpierw na bizantynizacji życia społecznego, a następnie ewolucji  w
kierunku cywilizacji turańskiej.  Procesy  takie  obserwować  było  można  w
Niemczech w okresie  dwudziestolecia  międzywojennego,  a  następnie  w  III
Rzeszy,  która  podczas  wojny  nabierała  coraz  więcej  cech   cywilizacji
turańskiej.
       Analogiczny  proces  -  jeszcze  szybciej  -  przebiega   w   wypadku
oddziaływania cywilizacji turańskiej na cywilizację łacińską.


       4.  Procesy  demograficzne  związane  z  oddziaływaniem  Orientu   na
cywilizację łacińską

      Okres hellenizmu charakteryzował się stagnacją w  dziedzinie  procesów
rozwoju ludności. Egipt w I wieku po narodzeniu Chrystusa  miał  8  milionów
ludności - prawie tyle samo co 10 wieków wcześniej kiedy liczył  7  milionów
ludzi. Egipt został pokonany  przez  Rzym,  którego  ludność  rozwijała  się
szybko.
      Analogiczny brak  rozwoju  demograficznego  obserwujemy  w  Bizancjum,
którego ludność w 500 r. liczyła 26 milionów, zaś w  1050  r.  20  milionów.
Bizancjum przegrało z szybko rozwijającymi się ludami  wyznającymi  islam  -
najpierw  z  ludami  należącymi  do  cywilizacji  arabskiej,  a   potem   do
cywilizacji turańskiej.
      Analogiczne procesy demograficzne występują w państwach należących  do
Unii Europejskiej, które jeszcze w pierwszej  połowie  lat  sześćdziesiątych
XX wieku charakteryzowała silnie rozszerzona reprodukcja ludności  -  np.  w
1964 r. współczynnik  reprodukcji  ludności  netto,  który  opisuje  stopień
zastępowalności pokoleń przy danej stopie urodzeń w  poszczególnych  grupach
wieku kobiet (gdy wynosi on 1 to mamy reprodukcję prostą, gdy powyżej  1  to
rozszerzoną, gdy zaś poniżej 1 to zwężoną), wynosił  w  Holandii  1,500,  we
Francji 1,373, w Anglii z Walią 1,336 i podobnie w innych krajach Europy.  W
1980 r. gdy procesy bizantynizacji w Europie  (nie  tylko  Zachodniej)  były
zaawansowane, już tylko  10  krajów  Europy  miało  rozszerzoną  reprodukcję
ludności, zaś w 1999 r.,  gdy  Europę  zdominowała  cywilizacja  bizantyńska
mająca swe oparcie w Unii Europejskiej sterowanej  głównie  przez  Niemcy  i
Francję,  już  tylko  muzułmańska  Albania  miała  rozszerzoną   reprodukcję
ludności.
      W Polsce współczynnik reprodukcji ludności  spadł  poniżej  1  w  1989
roku, zaś w 2002 r. wynosił on zaledwie 0,599 -  co  oznacza,  że  populacja
polska reprodukuje się już tylko w  niecałych  60  procentach.  Jeżeli  taka
tendencja się utrzyma, to według  najnowszej  prognozy  opublikowanej  przez
GUS w Roczniku  Demograficznym  1993,  liczba  ludności  Polski  w  2030  r.
zmaleje z 38,219 mln w 2002 r. do  35,693  mln  w  roku  2030  (w  cytowanej
publikacji nie ma prognozy dla okresu późniejszego,  ale  z  innych  prognoz
wynika, że w 2050 r. liczba ludności Polski  może  spaść  do  ok.  20  mln).
Warto też odnotować, że w 2002  r.  stopa  urodzeń  w  Polsce  wynosiła  9,3
promil, tzn. była o połowę mniejsza niż podczas II  wojny  światowej,  kiedy
to w 1942 r. wynosiła 18,5 promil.


      5. Rozwój biurokracji w Polsce po 1989 r.

      Według danych opublikowanych przez GUS w Roczniku Statystycznym  1993,
liczba osób zatrudnionych w Polsce w administracji ogółem wzrosła w  okresie
od 1990 r. do 2002 r. z 158,8 tys. do 326,7 tys. -  tzn.  o  105,7%,  w  tym
samym okresie liczba zatrudnionych w ZUS wzrosła z 21,0 tys. do  46,7  tys.;
łącznie więc liczba zatrudnionych w administracji i ZUS  wzrosła  w  okresie
1990 - 2002 r. z 179,8 tys. (1,1% ogółu zatrudnionych) do 383,4  tys.  (2,6%
ogółu zatrudnionych) t.zn. o 113,2%. W tym samym okresie liczba  pracujących
ogółem spadła z 16,485 mln do 14,784 mln - t.zn. o 10,3%.
      Liczba osób pracujących przypadająca na jednego urzędnika  wynosiła  w
1990 r. 91,7, zaś w 2002 r. już tylko 38,6 - a więc spadła 2,38-krotnie.
      Według prof. Kieżuna  do  powyższych  liczb  zatrudnionych  urzędników
należy jeszcze dodać  administrację  wojska  i  służby  zdrowia,  a  wówczas
liczba urzędników w Polsce w latach 2002-2003 wyniesie 522 tys., co  oznacza
3,5% ogółu zatrudnionych.
      Płace administracji w 2002 r. wyniosły 11 mld.  zł  -  dla  porównania
warto wiedzieć, że budżet wojska wyniósł w tym czasie tylko 10 mld. zł.
      W 2004 r. wydatki budżetu na administrację publiczną mają  wzrosnąć  o
17% i wynieść 3,83% ogółu wydatków.
      Warto na zakończenie  dodać,  że  liczba  urzędników  zatrudnionych  w
centrali UE wynowi 34 tys. i szybko rośnie.


      6. Uwagi końcowe

      Jak wynika z przytoczonych  wyżej  faktów  cywilizacja  bizantyńska  w
Polsce kwitnie, zaś cywilizacja  łacińska  zanika.  Jeżeli  chcemy  sterować
naszym społeczeństwem w taki sposób by cywilizacja łacińska  się  odrodziła,
to musimy uwzględnić, że w tej cywilizacji:
      1. prawda dominuje nad ideologią,
      2. etyka dominuje nad prawem.
      Konieczne jest więc odrodzenie  procesów  poznawczych,  których  celem
jest  poznanie  prawdy  obiektywnej,  a  nie  tylko  zdobywanie   formalnych
kwalifikacji, oraz podporządkowanie życia publicznego etyce.











                            http://autonom.edu.pl
                           -----------------------
[1] Por. F. Koneczny, O wielości cywilizacji, Kraków 1935.
[2]  Por.  J.  Kossecki,   Podstawy   nowoczesnej   nauki   porównawczej   o
cywilizacjach, Katowice 2003.

