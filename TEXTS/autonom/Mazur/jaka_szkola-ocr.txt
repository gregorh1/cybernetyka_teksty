=== jaka_szkola-ocr ===
Extracted from: jaka_szkola-ocr.pdf
Generated by: pdftotext

http://autonom.edu.pl

Mazur Marian, 1984, Jaka szkoła? Przegląd Tygodniowy. Warszawa. 27 maja, rok III,
nr 22 (113), str. 14.
Przepisał: Mirosław Rusek (mirrusek@poczta.onet.pl).
Marian Mazur (1909–1982∗), najwybitniejszy polski cybernetyk, był jednym
z nielicznych naukowców łączących wiedzę wysoce specjalistyczną z ogólną, wzorem
człowieka „renesansowego” XX wieku.
Wiele jego prac miało charakter nowatorski, znacznie wyprzedzało osiągnięcia innych
badaczy. Zdał egzamin najtrudniejszy, jaki przed człowiekiem stawia nauka. Sformułował nie
dostrzegane wcześniej rozwiązania różnych problemów. Ubiegł współczesnych. Dopomogły
mu w tym talent i odwaga.
Nie przechodził obojętnie wobec problemów współczesnego świata. Stał się bardzo
cenionym publicystą. Wiele jego idei, zwłaszcza dotyczących optymalnej organizacji nauki
i społeczeństwa, przyśpieszyło wprowadzenie nowych rozwiązań.
Pozostawił

przygotowane

do

druku

teksty.

Po

opublikowaniu

artykułu

wspomnieniowego o Marianie Mazurze „Prekursor” („PT” nr 9/84) żona profesora
udostępniła nam nie opublikowane materiały. Przedstawiamy fragment szkicu poświęconego
sprawom szkolnictwa. Sądzimy, że oceny profesora nie zdezaktualizowały się.

Stan szkolnictwa jest wprost rozpaczliwy, na co złożyły się co najmniej trzy czynniki.
Po pierwsze, na całym świecie brakuje racjonalnej koncepcji szkoły. Po drugie, szkoła jest
tworem niezmiernie trudnym do reformowania, gdyż drobne poprawki prawie nic nie dają,
a gruntowne reformy uniemożliwia konieczność kontynuowania dotychczas obowiązujących
programów. Z dnia na dzień ani z roku na rok nie wymieni się wszystkich nauczycieli, ani nie
pozbawi się ich wieloletnich nawyków i nie wpoi nowych, nie wymieni się uczelni
kształcących nauczycieli po staremu, nie wymieni się też programów nauczania ani
podręczników. Nie mówiąc już o zmianie mentalności uczniów, z których każdy –
statystycznie biorąc – w dowolnej chwili, jaką by się zechciało wybrać jako początek
reformy, ma już za sobą kilka lat szkoły takiej, jaka jest, a więc szkoły, która zdążyła go już

∗

Data śmierci Marian Mazura jest przepisana tak, jak w oryginale (uwaga M. R.).

jakoś urobić i przez to uczynić go niezdolnym do przestawienia się na inny system uczenia
się. Po trzecie, do tego wszystkiego należy doliczyć lokalne błędy w traktowaniu szkoły.
Nie miejsce tu na przedstawienie, choćby szkicowe, projektu nowej szkoły, toteż
ograniczę się do wyjaśnienia, dlaczego oceniam szkolnictwo tak krytycznie.
Truizmem jest stwierdzenie, że zadanie szkoły to dostarczenie uczniowi takiego
rodzaju informacji, jakich będzie potrzebował w przyszłości jako dorosły (rzecz jasna, chodzi
o informacje podstawowe, które będzie musiał później uzupełnić).
Jakież to są informacje. Życie psychiczne składa się z procesów informacyjnych
i procesów decyzyjnych. Czegoś się doznaje i czegoś się chce. Jest to podział zupełny, nic
trzeciego nie ma.
Naczelny zarzut, jaki należy szkole postawić, to ten, że jest absolutnie wyprana
z procesów decyzyjnych. Kształci przedmiot, istotę odbiorczą, półczłowieka, na którego inni
będą wpływali, wydawali mu nakazy i zakazy, egzekwowali wiadomości, które ma ze szkoły,
a nawet takie, których nie ma znikąd, chwalili za dobre spełnienie obowiązków a ganili za złe.
Nie kształci go jako podmiotu, nawet przyszłego, a cóż dopiero teraźniejszego.
Z czasem, już po wyjściu ze szkoły, zacznie powoli rozeznawać siebie również jako
podmiot (gdyby to nastąpiło wcześniej, szkoła użyłaby wszelkich możliwych środków, aby
mu to wybić z głowy, najłagodniejszym z nich byłoby obniżenie oceny ze sprawowania za
„krnąbrność”)

mogący

krytykować,

stawiać

żądania,

nie

zgadzać

się,

wyrażać

niezadowolenie. Wówczas stwierdzi, że nie ma pojęcia, jak to robić, popełni mnóstwo błędów
przez nieodróżnianie słuszności od taktyki, ucząc się umiejętności decydowania od zera,
zdany wyłącznie na siebie. Pod tym względem uczeń kończący szkołę znajduje się w sytuacji
gorszej niż jego rówieśnik sprzed paru tysięcy lat, któremu ojciec dawał łuk i zabierał ze sobą
na polowanie.
Okoliczność, że umiejętności decydowania nabywa się samorodnie oraz że
rozpoczyna się jej nabywanie tak późno, sprawia, że przewleka się ono przeważnie do
starości, a u ogromnej większości ludzi umiejętności decydowania nigdy nie wznosi się poza
poziom prymitywny. To stąd właśnie, z doznawania dotkliwych skutków popełniania błędów
w decyzjach, nawet u ludzi mających już dorosłe dzieci, wzięło się powiedzenie, że „człowiek
uczy się rozumu do samej śmierci”, a nie – jak niektórzy sądzą – z faktu, że wiedza się
szybko rozwija, trzeba się więc ciągle dokształcać. I pomyśleć, że nie na jakimś
prymitywnym poziomie, lecz jeszcze w najzupełniej zerowym stanie umiejętności
decydowania, człowiek podejmuje dwie najdonioślejsze decyzje życia, jakimi jest wybór
zawodu i małżeństwo!
2

BEZDECYZYJNY charakter kształcenia młodzieży nie wynika z „istoty szkoły”, lecz
z braku rozeznania celów, dla których wykształcenie ma służyć. Pod tym względem
pozostajemy właściwie na poziomie dawnych guwernerów, od których młodzi panicze
„pobierali nauki”, tzn. uczyli się sztuki czytania, pisania i rachowania, a ponadto
encyklopedycznych elementów historii, geografii, literatury, jakiegoś języka obcego, aby
umieć „obracać się w świecie”. Różnica polega jedynie na tym, że obecnie zakres wiedzy
encyklopedycznej jest znacznie szerszy, co nie przeszkadza, że maturzysta, jeżeli idzie na
studia wyższe – co, jest w znacznym stopniu kontynuacją szkoły średniej – także umie tylko
„obracać się w świecie”, co znaczy może pracować w biurze, gdzie będzie wpisywał,
przepisywał i wypisywał to, co mu tam, odpowiednio do rodzaju biura, każą.
Jak natomiast być powinno, widoczne jest w nauczaniu na rozmaitych kursach,
organizowanych w celach wyraźnie określonych. Na przykład na kursie samochodowym
chodzi o wykształcenie kierowców. W tym też celu, oprócz dostarczania kursantowi
informacji o budowie samochodu, znakach drogowych i przepisach ruchu, kształci się go
w podejmowaniu decyzji w sytuacjach od najprostszych, jak uruchomienie i zatrzymanie
silnika w samochodzie stojącym, aż do najtrudniejszych, w normalnym ruchu miejskim.
Kursant stopniowo przemienia się w kierowcę i staje się nim jeszcze przed końcem kursu.
W ostatnich jazdach ćwiczebnych obecność instruktora jest tylko formalnością. Tu nie chodzi
tylko o to, że nowo wykształcony kierowca umie jeździć, tzn. wie kiedy co nacisnąć lub
obrócić. Potrafi także decydować, to jest pokonywać wahania i rozstrzygać wątpliwości, jakie
przeżywa się w konkretnych sytuacjach ruchu drogowego, kiedy obawia się podjąć błędną
decyzję nie dlatego, że zdradziłby się tym wobec instruktora niedostatkiem informacji
o kierowaniu samochodem, lecz dlatego, że naraziłby siebie i innych na niebezpieczeństwo.
Jest to przejęcie się decydowaniem, bo sytuacje są rzeczywiste i nie nadają się do żartów.
Podobnie na kursie pływackim kursant staje się pływakiem i jeszcze w czasie trwania kursu
bywa w sytuacjach grożących mu rzeczywistym niebezpieczeństwem, z którego
prawdopodobnie instruktor by go wybawił, ale jak wiadomo diabeł nie śpi.
Kim zaś staje się uczeń kończący szkołę? Powinien stać się dorosłym (nawet
świadectwo, jakie otrzyma, nazywa się świadectwem dojrzałości), to znaczy jeszcze
w ostatnim roku szkolnym powinien umieć postępować jak dorosły.
Przed laty zdarzyło mi się usłyszeć, jak stary wieśniak powiedział o jakimś
wymądrzającym się studencie: „Co on tam, głupi, wie, jak na siebie nie zarabia, a żony
i dzieci nie ma”. W tych słowach był głęboki sens. Praca, utrzymanie rodziny to
rzeczywistość, bez zetknięcia się z nią nie wie się, co to znaczy decydować, jest się „głupim”.
3

I rzeczywiście, w szkole uczniowie do końca pozostają „głupi”. Ideałem
wychowawczym nauczycieli jest przekształcenie zwykłego ucznia w ucznia wzorowego.
W ucznia, a nie w dorosłego. Nauczyciele czują się zwierzchnikami uczniów, i takimi chcą
pozostać do końca, tj. do chwili, gdy ich przekażą następnym zwierzchnikom. Jest to masowe
produkowanie ludzi nieodpowiedzialnych.
W szkole, owszem mówi się wiele o poczuciu odpowiedzialności, ale chodzi
o odpowiedzialność wykonawców, a nie decydentów.
Tak zwane samorządy w szkole to nie żadne samorządy, lecz ich parodia. Nic
dziwnego, że później podobnie działają samorządy dorosłych. Nauczyciel-wychowawca
wyznacza, który uczeń ma być w danym roku przewodniczącym, który sekretarzem itd. i całe
to grono traktuje jako pomocników w rozmaitych akcjach szkolnych, utrzymywaniu
porządku, zbieraniu składek itp.
A przecież, choćby w tym minimalnym zakresie, należałoby uwalniać uczniów od
natarczywej obecności nauczyciela, stawiać ich wobec konieczności podjęcia decyzji, dać im
odczuć smak bezradności, gdy nie wiadomo co postanowić, a zarazem świadomość, że to, co
się postanowi nie wymaga niczyjego potwierdzenia i będzie musiało być jakoś zrealizowane.
Gdy w razie błędnej decyzji zamierzona akcja się nie uda albo uda się niezupełnie, jej
przebieg powinien być przedyskutowany (tym razem, w obecności nauczyciela jako doradcy),
a błędy decyzji wykryte. Uczniowie powinni się przy tym nauczyć przewodniczenia
zebraniom,

protokołowania,

referowania,

dyskutowania,

stawiania

wniosków

oraz

rozróżniania ich rodzajów (ileż to osób dorosłych nie wie, jaka jest różnica np. między
wnioskiem formalnym a wnioskiem nagłym i jaka jest procedura ich uchwalania).
To jednak nie wszystko. Problematyka decydowania powinna być w szkole szeroko
traktowana; podstawy teorii decyzji, ze szczególnym uwzględnieniem optymalizacji zasady
projektowania w związku z fizyką i realizacja prostych projektów, zasady organizacji pracy
zespołowej i rodzaje podejmowanych w związku z tym decyzji, dyskutowanie kapitalnych
problemów decyzyjnych, znanych z historii powszechnej, rozwiązywanie ćwiczebnych
problemów decyzyjnych o nie znanej z góry liczbie możliwych decyzji.
Przede wszystkim jednak należałoby położyć nacisk na podejmowanie przez uczniów
decyzji w sytuacjach rzeczywistych, z rzeczywistymi ich skutkami. Najbardziej nadają się do
tego sytuacje, w których uczniowie muszą decydować o swoim życiu, o przyszłości. Czas
skończyć ze szkołą pojmowaną jak rura: gdy uczniowie wejdą do niej jednym końcem, będą
w niej przepychani, aż wyjdą drugim. Tak, przepychani, co ma ten skutek, że uczniom
wszystkich czasów – bo system ten pokutuje od dawna – wydaje się, iż robią łaskę, że chodzą
4

do szkoły, i wobec tego za największe szczęście uważają sytuację gdy nie zostało nic zadane
albo jest wolna lekcja, bo nauczyciel zachorował, a jeżeli zaczną się zaniedbywać, jest to
zmartwienie dla rodziców, z którymi wychowawca porozmawia na wywiadówce.
W szkole średniej atmosfera taka powinna zostać zlikwidowana przez zdjęcie
z uczniów nacisku nauczycieli – kto chce, niech się uczy, kto nie chce, niech się nie uczy –
tak jak jest w szkołach wyższych. Nie należy się obawiać, że nastolatki to głuptasy i przestaną
w ogóle chodzić do szkoły. Nie przejmują się szkołą, bo wiedzą, że robi to za nich ktoś inny –
nauczyciele, rodzice. Przejmują się jednak sobą, tyle że w niewłaściwy sposób. Zmiana jest
potrzebna, żeby kształcenie się było przedmiotem decyzji ucznia, a nie nakazu, któremu
trzeba się poddać, bo dorośli są silniejsi.
Oczywiście, nie w tym rzecz, żeby uczeń „podjął decyzję” zapisania się do szkoły
i przyjścia na egzamin wstępny, lecz w tym, żeby musiał w szkole decydować o sobie. Na
przykład, obecnie nauczanie odbywa się w sposób uśredniony, program musi być przerobiony
ze wszystkimi uczniami, wszyscy muszą opanować w dostatecznym stopniu wszystkie
przedmioty. W rezultacie uczeń niewiele zajmuje się przedmiotami, do których jest bardzo
uzdolniony, a najwięcej wysiłku wkłada w przedmioty sprawiające mu trudności, tym
większego, że przedmiotów tych nie lubi. Musi tak postępować, bo grozi mu nieotrzymanie
promocji, jeżeli ich nie opanuje.
Czy to jest racjonalne ? Czy społeczeństwo potrzebuje ludzi znających wszystko
pobieżnie, czy też ludzi o różnych talentach dobrze rozwiniętych ? Odpowiedź nie nasuwa
chyba wątpliwości. Nie można jednak indywidualizować uczniów decyzją nauczyciela. Tylko
sam uczeń może powiedzieć, czego chce, co sprawia mu satysfakcję i przyjemność, a co go
nudzi, to zaś oznacza oddanie decyzji w jego ręce, ucznia. Wtedy będzie się uczył z własnej
inicjatywy, ze skutecznością przekraczającą wyobrażenia nauczycieli dzisiejszego typu.
Że to nie przesada, można się przekonać obserwując uczniów-hobbystów, znane są
przypadki chłopców interesujących się elektroniką, którzy wiedzą niewiele ustępowali
inżynierom tej specjalności, a z całą pewnością przewyższali ich liczbą samodzielnie
skonstruowanych generatorów i znajomością czasopism fachowych, sprowadzanych nieraz
z zagranicy w drodze wymiany, a następnie wertowanych ze słownikiem w ręku, aby żadnego
słowa ze zdobytego skarbu nie uronić.
Tym ogromnym potencjałem intelektualnym nauczyciele zupełnie nie interesują się,
czemu zresztą trudno się dziwić. Nie tego oczekuje od nich ministerstwo, a poza tym,
szczerze mówiąc, nie mogliby być partnerami w dyskusji z takimi uczniami, gdyż niewiele by
z niej zrozumieli, nawet jeżeli są nauczycielami fizyki.
5

Na ewentualny argument, że pewni uczniowie zrobiliby ze swobody decyzji zły
użytek, porzucając szkołę przez lekkomyślność, czego dopiero po niewczasie zaczęliby
żałować, odpowiem, że istotnie mogłoby się to zdarzać, ale miejsc w szkole średniej mamy
mniej niż zgłaszających się. Czy nie słuszniej byłoby więc udostępnić je przede wszystkim
tym, którzy będą chcieli się uczyć z własnego impulsu, bez popychania? Jeżeli zdolny a tylko
jeszcze lekkomyślny uczeń wypadnie z normalnego nurtu szkolnego, to jeszcze nie tragedia –
będzie mógł skorzystać z nauczania zaocznego lub wieczorowego. Prawda, będzie to od niego
wymagało zwiększonego trudu i wyrzeczeń, ale taka jest cena, tutaj stosunkowo niska,
błędnych decyzji. Mogę tylko powtórzyć, że umiejętności decydowania nabywa się w
sytuacjach rzeczywistych.
Inny zarzut pod adresem szkoły to fakt, że nawet w zakresie procesów informacyjnych
działalność jej jest wadliwa. Zajmuje się wyłącznie wpajaniem wiadomości, a nie uczy
wyrabiania poglądów. Co więcej, żeby chociaż te wiadomości były właściwie dobrane, ale
i to nie. Podaje się wiadomości które można znaleźć w atlasach, encyklopediach, tablicach
itp., a nie podaje się metod ich zdobywania.
MARIAN MAZUR

6

