=== podstawy_cybernetycznej_teorii_myslenia-ocr ===
Extracted from: podstawy_cybernetycznej_teorii_myslenia-ocr.pdf
Generated by: pdftotext

Marian Mazur

Podstawy cybernetycznej
teorii myślenia

1.
2.
3.
4.
5.
6.

WSTĘP ............................................................................................................. 1
UKŁAD SAMODZIELNY ........................................................................................... 3
KORELACJA W UKŁADACH SAMOSTEROWNYCH ............................................................ 6
KORELACJA W UKŁADACH SAMODZIELNYCH ................................................................ 9
OBIEGI KORELACYJNE .......................................................................................... 11
CYBERNETYCZNA INTERPRETACJA PROCESÓW PSYCHICZNYCH ......................................... 13

http://autonom.edu.pl/

Marian Mazur

Podstawy cybernetycznej
teorii myślenia
1. WSTĘP 1
Pragnienie docieczenia istoty myślenia nurtuje ludzkość od dawna.
Przez tysiąclecia zajmowali się tym zagadnieniem filozofowie, ale chociaż
powiedzieli wiele interesującego o myśleniu w związku z rolą człowieka
we wszechświecie, to jednak nie dali odpowiedzi na pytanie, czym
w istocie jest myślenie.
W ostatnich 100 latach zagadnienie stało się przedmiotem zainteresowań psychologów, jednak i oni nie dali odpowiedzi na to pytanie, jakkolwiek zaobserwowali wiele przejawów myślenia, a niektóre z nich nawet
zmierzyli.
Obok psychologów zagadnieniem myślenia zajmowali się również
fizjologowie. Wiele nadziei w tym względzie wiązali oni z wykryciem
odruchów warunkowych, ale okazały się one złudne w odniesieniu do
procesów myślenia. Dla objaśnienia tzw. „wyższych” czynności mózgu
wprowadzono koncepcję „drugiego układu sygnałowego”, ale ani nie
stwierdzono jego istnienia, ani nawet nie zdefiniowano go w sposób
mogący służyć za podstawę takiego stwierdzenia.
W ostatnich latach włączyła się do tej problematyki cybernetyka, traktując ją w kategoriach sterowania. Okoliczność, ze skonstruowane w tym
okresie maszyny matematyczne okazały się przydatne do rozwiązywania
wielu zadań z zakresu pracy umysłowej człowieka, doprowadziła do wysunięcia zagadnienia, czy jest możliwe skonstruowanie maszyny zdolnej
do myślenia.
Wobec sporów, jakie na tym tle powstawały wskutek opozycji przedstawicieli nauk humanistycznych, konieczne okazało się sprecyzowanie,

1

Artykuł ten ukazał się w Zeszytach Problemowych „Kosmosu” 1968, nr 14.

2

Wstęp

jakie właściwości musiałaby mieć maszyna, ażeby można ją było uznać za
maszynę „myślącą”, czyli sformułowanie definicji myślenia.
A zatem, co to jest myślenie?
Zanim postaramy się dać na to odpowiedź, przyjrzyjmy się samemu
pytaniu.
Aby móc odpowiedzieć na jakiekolwiek zadane nam pytanie, musielibyśmy przynajmniej zrozumieć pytanie, a więc i użyte w nim wyrazy.
W przytoczonym pytaniu występuje wyraz „myślenie”, wobec czego,
w celu uniknięcia nieporozumień mogących powstać w razie rozbieżności
jego pojmowania, powinni byśmy najpierw zażądać, żeby nam
wyjaśniono, co to jest „myślenie”. Jest to jednak pytanie, na które właśnie
mieliśmy odpowiedzieć. Jak widać, zamiast tego, sami je postawiliśmy.
Rzecz w tym, że pytania typu: „co to jest...” są w nauce niedopuszczalne, jako pozbawione treści.
Można takie pytania stawiać tylko wtedy, gdy przynajmniej jedna strona
je rozumie, np. w dydaktyce, a mianowicie na wykładzie (pytanie jest
zrozumiałe dla pytanego) lub na egzaminie (pytanie jest zrozumiałe dla
pytającego).
Tak oto znaleźliśmy się w paradoksalnej sytuacji: najpierw wskazaliśmy
że definicja myślenia jest niezbędna, a potem stwierdziliśmy, że poszukiwanie jej jest niedopuszczalne.
Przyczyna tego tkwi w pewnym zasadniczym błędzie, jaki popełniono
już w najwcześniejszym stadium rozwoju nauki. Wyraz „myślenie”, a wraz
z nim takie wyrazy jak: rozum, umysł, świadomość i wiele innych, powstały w języku potocznym i utrwaliły się przez naśladownictwo (używanie
jakiegoś niezdefiniowanego wyrazu w pewnych sytuacjach po zaobserwowaniu, że wielu ludzi używa go w takich samych sytuacjach), co z czasem
doprowadziło do złudnego przeświadczenia, że są one powszechnie zrozumiale, i w takim charakterze zostały później wprowadzone do nauki. Błąd
polegał na tym, że najpierw uznano wyrazy, a dopiero potem zaczęto się
zastanawiać, jakie zjawiska mogłyby do nich pasować, zamiast najpierw
obserwować zjawiska, a potem nadawać im takie czy inne nazwy.
Zgodnie z tym, zaczniemy nie od zastanawiania się, czym jest „myślenie”, lecz od rozpatrzenia procesów sterowniczych mogących wchodzić
w grę w organizmie i maszynie.

Podstawy cybernetycznej teorii myślenia

3

2. UKŁAD SAMODZIELNY
Aby uwolnić się od szczegółów strukturalnych, mogących występować
w rozmaitych organizmach i maszynach, musimy najpierw postawić
koncepcję układu cybernetycznego na tyle ogólnego, żeby można było
traktować organizmy i maszyny jako szczególne przypadki tego układu.
Jak wiadomo, sterowanie jest to wywieranie pożądanego wpływu na
określone zjawiska. Użycie wyrazu „pożądany” wymaga wskazania, dla
kogo, tj. dla jakiego układu sterującego wywieranie wpływu jest pożądane,
czyli w czyim interesie sterowanie się odbywa. Nie wchodząc w to, czym
ten układ konkretnie jest, będziemy go nazywać „organizatorem”. Jeśli
przy tym uchylimy się od konkretyzowania zjawisk, na które wpływ ma
być wywierany, i przyjmiemy ogólnie, że chodzi o otoczenie organizatora,
to sterowanie można określić jako oddziaływanie organizatora na jego
otoczenie.
W najprostszym przypadku mamy do czynienia z bezpośrednim oddziaływaniem organizatora na otoczenie. Oddziaływanie to jest przenoszeniem informacji i energii.
Rozróżnienie informacji i energii jest umowne, nie istnieje bowiem
w procesach sterowniczych przenoszenie informacji bez energii, ani przenoszenie energii bez informacji. Niemniej jest ono dogodne, jeżeli za informacyjne uważać przebiegi, charakteryzujące się dużą ilością informacji
i małą ilością energii, a za energetyczne uważać przebiegi charakteryzujące się małą ilością informacji i dużą ilością energii.
Przy bezpośrednim oddziaływaniu organizatora na otoczenie, jest on
źródłem zarówno informacji, jak i energii.
Wprowadzając pewne organy pośrednie będziemy budować układ w coraz większym stopniu uzależniony od organizatora i przejmujący jego
funkcje.
Pierwszym krokiem w tym kierunku będzie wprowadzenie efektora, tj.
organu wykonawczego, który otrzymuje informacje i energię od organizatora i odpowiednio do tego oddziałuje na otoczenie. Na tym polega np.
posługiwanie się narzędziami. Przy krajaniu nożem czy jeździe na rowerze
człowiek dostarcza z własnego organizmu energii do napędu oraz informacji wyznaczających kierunki działania.
Zamiast organizatora źródłem energii może być otoczenie. W tym przypadku potrzebne są dwa dodatkowe organy: zasilacz do pobierania energii
z otoczenia oraz akumulator do jej przechowywania, w celu

4

Układ samodzielny

wykorzystania odpowiednio do potrzeb. Przykładem takiego układu są
mechanizmy. Przy użytkowaniu obrabiarek, samochodów itp. człowiek
dostarcza tylko informacji, np. wyznaczających kierunek biegu
samochodu.
Otoczenie może być ponadto źródłem informacji. Wówczas potrzebne
są dwa dalsze organy dodatkowe: receptor do pobierania informacji
z otoczenia oraz korelator do ich przechowywania w celu wykorzystywania do potrzeb. Przykładem takiego układu są automaty.

Rys. 1. Układ samosterowny

Tego rodzaju układ, oddziałujący na otoczenie (reakcja ) dzięki wykorzystywaniu energii ( ) i informacji (bodziec ) pobieranych z otoczenia,
będziemy nazywać układem samosterownym.
Jednakże nawet przy tak znacznym uniezależnieniu będzie to układ
działający w interesie organizatora, jeżeli organizator zachowuje wpływ na
działanie akumulatora i korelatora, tj. wpływ na to, jaka ilość energii i jakie
informacje będą przenoszone do efektora (rys. 1).
Do całkowitego uniezależnienia od organizatora dochodzi się przez
wyposażenie układu samosterownego w organ spełniający takie funkcje,
jakie spełniał organizator. Wówczas układ samosterowny staje się
układem samodzielnym. Jest on swoim własnym organizatorem, tzn.
steruje się we własnym interesie. Układami samodzielnymi są wszelkie
organizmy. Maszyny samodzielne (autonomy) nie są jeszcze budowane,
ale zasada ich konstrukcji wynika z omawianych poniżej właściwości
układu samodzielnego.

Podstawy cybernetycznej teorii myślenia

5

Nasuwa się pytanie, co to znaczy, że układ steruje się we własnym interesie. Odpowiedź łatwo uzyskać odwołując się do procesów sterowniczych. Aby układ mógł się sam sterować, muszą zachodzić zmiany w jego
strukturze, inaczej bowiem nie byłoby żadnego oddziaływania układu na
otoczenie. Nie powinny to jednak być zmiany w takim stopniu nieodwracalne, że układ utraci zdolność sterowania. A zatem zadaniem organu
sprawiającego, że układ jest samodzielny, musi być przeciwdziałanie zbyt
dużym zmianom struktury układu, mogącym jego samodzielność zniweczyć.
Działanie we własnym interesie jest więc pojęciem jednoznacznym
z przeciwdziałaniem zniszczeniu układu samodzielnego, lub inaczej
mówiąc, z dążeniem do zachowania równowagi funkcjonalnej układu.
W organizmach istnieje zespół obiegów regulacyjnych przeciwdziałający nadmiernym odchyleniom temperatury, ciśnienia, wilgotności itp. Jak
wiadomo, działanie tego zespołu nosi nazwę „homeostazy”.
W związku z tym organ, którego zadaniem jest utrzymywanie równowagi funkcjonalnej układu samodzielnego, będziemy nazywać homeostatem.
W ten sposób doszliśmy do schematu układu samodzielnego (rys. 2).
Można w nim wyróżnić dwa główne tory: tor informacyjny, obejmujący

Rys. 2. Układ samodzielny

receptory wykrywające bodźce ( ) w otoczeniu, korelator, przechowujący
informacje odbierane od receptorów i przetwarzający je w informacje
przenoszone do efektorów wytwarzających odpowiednie reakcje ( ), oraz
tor energetyczny, obejmujący zasilacze pobierające energię ( ) z otoczenia, akumulator, przechowujący pobraną energię i przetwarzający ją

6

Korelacja w układach samosterownych

w energię potrzebną do napędu efektorów przy wytwarzaniu reakcji ( ).
Oprócz tych torów występują powiązania homeostatu z akumulatorem
i korelatorem.
Poprzez tor informacyjny i tor energetyczny układ samodzielny jest
sprzężony z otoczeniem. Między sobą tory te są sprzężone poprzez homeostat.
Oprócz receptorów wykrywających bodźce zewnętrzne, tj. pochodzące
z otoczenia, należałoby również uwzględnić na rysunku 2 receptory wykrywające bodźce wewnętrzne (interoceptory), tj. pochodzące z różnych
miejsc samego układu samodzielnego, pomijamy je tu jednak jako nie
wnoszące nic istotnego do dalszych rozważań.

3. KORELACJA W UKŁADACH SAMOSTEROWNYCH
Zanim przejdziemy do rozpatrywania toru informacyjnego w układzie
samodzielnym, rozpatrzymy najpierw tor informacyjny w układzie samosterownym, tzn. pominiemy rolę homeostatu (rys. 3).
W torze tym możemy wyodrębnić odcinek stanowiący drogę przenoszenia informacji o bodźcu wykrytym przez receptor do korelatora. Odcinek
ten. zaczyna się w receptorze, a kończy się w jakimś punkcie korelatora;
ten końcowy punkt będziemy nazywać rejestratorem. W istocie chodzi tu
o organ, którego zadaniem jest rejestracja informacji. Ponadto możemy

Rys. 3. Korelacja w układach samosterownych

wyodrębnić odcinek przenoszenia informacji z korelatora do efektora.
Odcinek ten kończy się w efektorze, a zaczyna się w jakimś punkcie
korelatora; ten początkowy punkt będziemy nazywać estymatorem.
Chodzi tu o organ, którego zadaniem jest estymacja, tj. ocena, czy reakcja
powinna nastąpić czy nie.
Uwagę naszą skierujemy przede wszystkim na procesy odbywające się
między rejestratorem a estymatorem. Procesy te będziemy nazywać ko-

Podstawy cybernetycznej teorii myślenia

7

relacją. Nie wydaje się możliwe badać korelator tylko na podstawie
prostego schematu strukturalnego, a przecież cybernetyczny sposób traktowania pozwała znaleźć pewne punkty oparcia nie tylko dla rozpatrywania czynności mózgu ludzkiego, lecz także dowolnych korelatorów.
Przede wszystkim można powiedzieć, że jeżeli jakieś zjawisko fizyczne
w jednym punkcie ma wywołać jakieś zjawisko fizyczne w innym punkcie,
to między tymi dwoma punktami musi płynąć energia. Dlatego też w każdym korelatorze musi występować przepływ energii między rejestratorami
a estymatorami. Z cybernetycznego punktu widzenia jest obojętne, czy to
jest energia mechaniczna, czy elektryczna, czy jeszcze jakaś inna. Aby
móc operować jednolitą terminologią, będziemy tę energię nazywać
energią korelacyjną, ze względu na funkcję, jaką ta energia spełnia (w odróżnieniu od energii roboczej płynącej w torze energetycznym).
Stosunkiem energii korelacyjnej do czasu określa się moc korelacyjną
. Jeżeli energia ma przepływać pewną drogę, to na początku tej drogi
musi występować pewna różnica potencjałów; będziemy ją nazywać
potencjałem korelacyjnym .
Środowisko, w którym płynie energia korelacyjna, będziemy nazywać
środowiskiem korelacyjnym. Moc korelacyjna zależy oczywiście od
przewodności tego środowiska, nazywanej przez nas przewodnością
korelacyjną .
Aby jakiś potencjał mógł powstać, potrzebny jest dopływ energii.
Energia ta jest przynoszona przez bodziec z otoczenia, a następnie przenoszona poprzez receptor do rejestratora; wskutek tego powstaje w rejestratorze potencjał rejestracyjny , który w przypadku układu samosterownego jest zarazem potencjałem korelacyjnym.
Gdy energia korelacyjna dopływa do estymatora, wówczas powstaje w
nim potencjał estymacyjny . Do uruchomienia efektora konieczne jest
przekroczenie pewnej wartości progowej tego potencjału, którą będziemy
nazywać potencjałem decyzyjnym
. Przekroczenie potencjału
decyzyjnego będziemy nazywać decyzją.
W każdym zjawisku fizycznym przenoszona moc jest tym większa, im
wyższy jest potencjał wywołujący przepływ energii i im większa jest przewodność środowiska, w której przepływ energii odbywa się. Definiując
przewodność korelacyjną jako stosunek mocy korelacyjnej do potencjału
korelacyjnego
=

(1)

8

Korelacja w układach samosterownych

otrzymuje się wzór ogólny na moc korelacyjną
=
(2)
Dla przypadku
=
(3)
wzór (2) przybiera postać
=
(4)
Na rysunku 4 przedstawiono wykreślną interpretację przebiegów korelacyjnych. Jeśli dla uproszczenia wykresów założyć, że bodziec wywołuje jednostajny wzrost potencjału rejestracyjnego , to zależność tego po-

Rys. 4. Zależności ilustrujące wpływ przewodności korelacyjnej na decyzje

tencjału od czasu = ( ) przedstawi się jako linia prosta (rys. 4a). Jeżeli
przy tym przewodność korelacyjna jest stała i równa się ′ (rys. 4b), to
zależność = ( ) =
′ jest prostoliniowa. I wreszcie jeżeli założyć, że
potencjał estymacyjny
jest proporcjonalny do mocy korelacyjnej , to
zależność
= ( ) przedstawi się na wykresie jako linia prosta (I na
rys. 4c).
Ogólnie biorąc potencjał decyzyjny
zostanie przekroczony po pewnym czasie decyzyjnym .
Na rysunku 4c prosta I przecina prostą poziomą , w punkcie odpowiadającym czasowi decyzyjnemu , co oznacza, że dopiero po tym
czasie efektor może spowodować reakcję.
Funkcje
= ( ) i
= ( ) można ze sobą powiązać przez
eliminację czasu , skąd otrzymuje się funkcję
= ( ) albo – po
uwzględnieniu wzoru (3) – funkcję = ( ) (krzywa I na rys. 4d). Aby
reakcja mogła powstać, potrzebny jest potencjał rejestracyjny .
Jeżeli moc korelacyjna nie wywiera praktycznie wpływu na przewodność korelacyjną, to reakcje na wielokrotnie powtarzany taki sam bodziec

Podstawy cybernetycznej teorii myślenia

9

będą powstawać po takim samym czasie decyzyjnym. Układ taki jest
niezdolny do wykorzystywania wcześniejszych doświadczeń. Tak właśnie
dzieje się w prostych automatach.
Natomiast
jeżeli
wcześniejsze
doświadczenia
mają
być
wykorzystywane, to przewodność korelacyjna powinna wzrastać po
każdym przebiegu korelacyjnym. Na tym właśnie polega rejestracja
informacji w korelatorze.
Przypuśćmy, że po pierwszym bodźcu przewodność korelacyjna wzrasta z wartości ’ do wartości ’’ (rys. 4b). Jeśli teraz nadejdzie powtórny
bodziec, identyczny z pierwszym, to moc korelacyjna będzie mieć wartość
=
′′, a przebieg funkcji
= ( ) będzie bardziej stromy (prosta II
na rys. 4c) niż poprzednio, co oznacza, że reakcja na powtórny bodziec
nastąpi po krótszym czasie decyzyjnym .
Z takich samych przyczyn bardziej stromy będzie również przebieg
funkcji
= ( ) (prosta II na rys. 4d), co oznacza, że do wywołania
reakcji na powtórny bodziec potrzebny jest mniejszy potencjał rejestracyjny
. Inaczej mówiąc, przy powtarzaniu się bodźców dalsze bodźce
mogą być coraz słabsze, a mimo to wywoływać reakcje.

4. KORELACJA W UKŁADACH SAMODZIELNYCH
Aby przejść od układów samosterownych do układów samodzielnych,
uwzględnimy wpływ homeostatu.

Rys. 5. Korelacja w układach samodzielnych

Zmiany rozkładu potencjałów w korelatorze wywierają wpływ na homeostat, który z kolei wywiera wpływ na korelator (rys. 2), wprowadzając
do niego pewien potencjał, który będziemy nazywać potencjałem refleksyjnym.

10

Korelacja w układach samodzielnych

Wobec tego w układzie samodzielnym potencjał korelacyjny (rys. 5)
jest sumą potencjału refleksyjnego i potencjału rejestracyjnego
= +
(5)
Zgodnie z tym wzór (2) przybierze postać
=( + )
(6)
Jeżeli zmiany w korelatorze są niekorzystne dla układu samodzielnego,
tj. sprawiają, że stan jego oddala się od równowagi funkcjonalnej, to zgodnie ze swoim zadaniem homeostat powinien temu przeciwdziałać, a więc,
zgodnie ze wzorem (6), zmniejszyć potencjał refleksyjny
. Wówczas
moc korelacyjna zmaleje, w wyniku czego niekorzystna decyzja zostanie
opóźniona lub nawet w ogóle nie nastąpi.
Natomiast jeżeli zmiany w korelatorze są korzystne dla układu samodzielnego, tj. przybliżają stan układu do równowagi funkcjonalnej, to
homeostat będzie temu sprzyjać, zwiększając potencjał refleksyjny.
Rola potencjału refleksyjnego przedstawiona jest dokładniej na rysunku
6. Aby decyzja mogła powstać, potencjał korelacyjny, zgodnie ze wzorem
(5), musi być dostatecznie duży (rys. 6a). Przy mniejszym potencjale refleksyjnym potencjał rejestracyjny musi być większy, co oznacza, że do
spowodowania niepożądanej decyzji potrzebny jest silniejszy bodziec (rys.
6b). Przeciwnie, przy większym potencjale refleksyjnym wystarcza mniejszy potencjał rejestracyjny – pożądaną decyzję może spowodować również
słabszy bodziec (rys. 6c).

Rys. 6. Wykresy ilustrujące współzależność potencjału refleksyjnego
przy stałym potencjale korelacyjnym

Przy stałym potencjale rejestracyjnym decyzja zależy od potencjału
refleksyjnego, jak to ilustruje rysunek 7. Przy dużym potencjale refleksyjnym potencjał korelacyjny jest wystarczający do spowodowania decyzji
(rys. 7a). Przy mniejszym potencjale refleksyjnym potencjał korelacyjny
może się okazać tak mały, że potencjał decyzyjny nie zostanie w ogóle

Podstawy cybernetycznej teorii myślenia

11

osiągnięty, a więc decyzja nie nastąpi (rys. 7b). Jak widać, od potencjału
refleksyjnego zależy, czy ten sam bodziec wywoła reakcję czy nie.
Potencjał refleksyjny stanowi istotne kryterium rozróżnienia decyzji
pożądanych i niepożądanych. W ten sposób, dzięki posiadaniu homeostatu,
układ samodzielny może sterować się we własnym interesie.

Rys. 7. Wpływ potencjału refleksyjnego na estymacje przy stałym potencjale rejestracyjnym: a) przypadek, gdy potencjał estymacyjny przekracza potencjał decyzyjny;
b) przypadek, gdy potencjał estymacyjny nie osiąga potencjału decyzyjnego

Wpływem potencjału refleksyjnego objaśniają się też trudności w uzyskiwaniu jednoznacznych zależności między reakcją i bodźcem w badaniach psychologicznych.

5. OBIEGI KORELACYJNE
W dotychczasowych rozważaniach ograniczyliśmy się do jednorazowych przebiegów korelacyjnych. Obecnie przejdziemy do rozpatrzenia
obiegów korelacyjnych, powstających, gdy wiele przebiegów korelacyjnych następuje po sobie.
W związku z tym, że zjawiska zachodzące w korelatorze wywierają
wpływ zarówno na działanie efektora jak i homeostatu, można rozróżnić
dwa przypadki skrajne.
Na rysunku 8 jest przedstawiony przypadek, gdy pod wpływem jakiegoś
bodźca rozpływ mocy korelacyjnej doprowadzi do przekroczenia potencjału decyzyjnego w którymś z estymatorów i spowoduje przez to reakcję,
zanim zmiana potencjału refleksyjnego wywołana przez homeostat zdoła
jej przeszkodzić. Reakcja ta wywoła zmianę w otoczeniu. Oddziaływanie
nowego stanu otoczenia na układ samodzielny stanowi nowy bodziec,

12

Obiegi korelacyjne

wywołujący zmianę rozpływu mocy korelacyjnej. Jeżeli nowy rozpływ
mocy korelacyjnej również spowoduje reakcję, zanim temu przeszkodzi
zmiana potencjału refleksyjnego wywołana przez homeostat, itd., to tego

Rys. 8. Korelacja w obiegu reakcyjnym

rodzaju przebiegi składają się na obieg korelacyjny, odbywający się bez
udziału homeostatu. Taki obieg korelacyjny będziemy nazywać obiegiem
reakcyjnym.
Przypadek odwrotny przedstawiony jest na rysunku 9. Jeżeli wskutek
oddziaływania korelatora na homeostat potencjał refleksyjny zostanie
zmniejszony, to zmaleje moc korelacyjna i potencjał estymacyjny, wobec

Rys. 9. Korelacja w obiegu refleksyjnym

czego reakcja nie może powstać. W wyniku zmiany potencjału refleksyjnego nastąpi nowy rozpływ mocy korelacyjnej, przy czym znów może się
okazać, że działanie homeostatu i zmiana potencjału refleksyjnego nastąpi

Podstawy cybernetycznej teorii myślenia

13

przed powstaniem reakcji itd. Tego rodzaju przebiegi składają się na obieg
korelacyjny, odbywający się bez udziału efektora. Taki obieg korelacyjny
będziemy nazywać obiegiem refleksyjnym.

Rys. 10. Korelacja w obiegu refleksyjno-reakcyjnym

Między tymi skrajnymi przypadkami możliwe są obiegi pośrednie, jak
np. przedstawiony na rysunku 10, gdzie po obiegu refleksyjnym następuje
obieg reakcyjny, potem znów obieg refleksyjny itd. Takie obiegi korelacyjne będziemy nazywać obiegami refleksyjno-reakcyjnymi.

6. CYBERNETYCZNA INTERPRETACJA PROCESÓW PSYCHICZNYCH
W wyniku przeprowadzonych powyżej rozważań doszliśmy więc do
koncepcji układu samodzielnego i do scharakteryzowania procesów w nim
występujących. Na tym zadanie cybernetyka można by uważać za zakończone.
Jeżeli chodzi o przejście od ogólnej teorii układów samodzielnych do
praktyki konkretnych tworów, to głos powinni zabierać raczej specjaliści
z poszczególnych dziedzin, a więc biologowie w odniesieniu do organizmów, technicy zaś w odniesieniu do maszyn.
Niemniej spróbujmy tu wysunąć pewne punkty widzenia w odniesieniu
do problemu myślenia, którego przecież dotyczy niniejsza publikacja.
Zacznijmy od stwierdzenia, że przedstawiona w niej koncepcja
procesów informacyjnych nie jest jedną z możliwych, lecz jedyną
możliwą, a to w następującym sensie. Zjawiska, zachodzące w korelatorze

14

Cybernetyczna interpretacja procesów psychicznych

jako przetworniku informacji, muszą polegać na przepływie energii, gdyż
zjawisk nie związanych z przepływem energii nie ma. Aby energia mogła
płynąć, musi istnieć różnica potencjałów. Z kolei, aby wystąpiła różnica
potencjałów, musi istnieć przepływ energii. Wszystkie te przebiegi muszą
też spełniać prawo zachowania energii. Należy również zauważyć, że
wszystkie podane tu procesy i wielkości mają ścisłe definicje fizyczne.
Faktu tego nie zmienia okoliczność, czy dysponujemy obecnie środkami
do mierzenia tych wielkości.
Taki stan rzeczy od strony cybernetyki wypadnie nam zestawiać ze
stanem od strony psychologii, charakteryzującym się tym, że terminy
psychologiczne są wzięte z języka potocznego, i to w znaczeniach, wynikających z wielowiekowych przyzwyczajeń językowych, a propozycje
definicji poszczególnych terminów psychologicznych są formułowane
w oparciu o inne terminy psychologiczne, wskutek czego nie mogą one
uzyskać większej ścisłości, niż na to pozwalają wspomniane przyzwyczajenia językowe.
I wreszcie, istotną różnicą jest to, że terminy cybernetyczne dotyczą
obiektywnych właściwości mechanizmu procesów informacyjnych, a terminy psychologiczne dotyczą tylko oświadczeń na temat tych procesów.
Jesteśmy skłonni uznać prawdziwość czyjejś wypowiedzi: „ja myślę”,
„jestem świadomy” itp., tylko dlatego, że mówiący jest istotą podobną do
nas i mającą przyzwyczajenia językowe podobne do naszych. Oświadczenie tego rodzaju natychmiast przestalibyśmy rozumieć, gdybyśmy, zamiast słyszeć je z ust innego człowieka, zobaczyli je w postaci napisu na
ekranie tablicy, o której nie wiemy, czy za nią znajduje się człowiek, wyświetlający napisy za pomocą odpowiedniej aparatury, czy np. odpowiednio zaprogramowana maszyna matematyczna.
Po tych wyjaśnieniach podejmijmy próbę powiązania nazwy „myślenie”
z omówionymi procesami informacyjnymi w układach samodzielnych.
W podręcznikach psychologii zwykle określa się myślenie jako czynność poznawania związków między przedmiotami (w najogólniejszym
znaczeniu wyrazu „przedmiot”). Jak widać, w definicji tej występuje
termin psychologiczny „poznawanie”, którego znaczenie jest niejasne. Jeśli
oznacza on odbieranie i rejestrację informacji, to w konsekwencji trzeba by
uznać, że do myślenia zdolne są nawet tak proste urządzenia, jak magnetofon czy aparat do nagrywania płyt gramofonowych. Na przykładzie tym
widać, jak dalece nieścisłe są definicje terminów psychologicznych, gdy

Podstawy cybernetycznej teorii myślenia

15

się je zechce stosować z odrzuceniem wszelkich innych postulatów, do
których przyzwyczailiśmy się nawet nie zdając sobie z tego sprawy.
Jeśli np. wziąć pod uwagę postulat, że myślenie umożliwia reagowanie
na zmiany w otoczeniu, to myślenie byłoby tym samym, co korelacja. Ale
do tak pojmowanego myślenia jest zdolny każdy regulator techniczny.
Jeśli dodać postulat, że myślenie jest procesem, który może się odbywać
nawet bez wywoływania żadnych reakcji, to myślenie byłoby tym samym,
co korelacja w obiegu refleksyjnym. Taka definicja zdaje się najlepiej

Rys. 11. Cybernetyczna interpretacja głównych procesów psychicznych

odpowiadać powszechnym przyzwyczajeniom, ale przyjęcie jej jest
równoznaczne z uznaniem, że do myślenia zdolne są wszelkie organizmy,
a także maszyny samodzielne (tj. wyposażone w homeostat).
Na pytanie, czy w takim razie nie ma różnicy między myśleniem człowieka a myśleniem innych organizmów, należy odpowiedzieć, że różnica
jest, ale może ona wynikać tylko z liczby elementów korelacyjnych, tj.
łącznej liczby rejestratorów i estymatorów. Liczbę tę ocenia się u człowieka na kilkanaście miliardów, podczas gdy np. u owadów wynosi ona zaledwie kilkanaście tysięcy. Dzięki tej właśnie okoliczności człowiek wyróżnia
się zdolnością do przetwarzania wielkich ilości informacji. Co nie przeszkadza, że taką samą lub nawet większą zdolność będzie mieć maszyna
samodzielna o odpowiednio dużej liczbie elementów korelacyjnych.
Postępując podobnie możemy zinterpretować wiele innych terminów
psychologicznych. Pomijając rozważania zbyt szczegółowe możemy
przedstawić główne procesy psychiczne w następujący sposób (rys. 11).
Po wykryciu bodźca przez receptor wrażliwy na dany rodzaj bodźców
powstaje w powiązanym z nim rejestratorze potencjał rejestracyjny. Wskutek tego następuje rozpływ mocy korelacyjnej z tego rejestratora we wszystkich kierunkach (rozpływ ten jest wrażeniem bodźca). Przepływowi

16

Cybernetyczna interpretacja procesów psychicznych

mocy korelacyjnej towarzyszy wzrost przewodności korelacyjnej, dzięki
czemu informacja o bodźcu zostaje zarejestrowana (zapamiętywanie). Ze
zniknięciem bodźca moc korelacyjna przestaje płynąć (wrażenie zanika),
ale przewodność korelacyjna pozostaje zwiększona, choć z wolna maleje
w wyniku procesów samowyrównawczych znanych z fizyki.
Gdy się pojawi inny bodziec, odbywa się podobny proces, z tą jednak
różnicą, że powstający przy tym rozpływ mocy jest sumą rozpływu spowodowanego pojawieniem się potencjału rejestracyjnego w odpowiednim rejestratorze (rozpływ ten jest wrażeniem drugiego bodźca) i dodatkowego
rozpływu po drogach o przewodności zwiększonej przez poprzedni
bodziec (całkowity rozpływ mocy korelacyjnej jest wyobrażeniem
drugiego bodźca, tj. wrażeniem drugiego bodźca uzupełnionym
skojarzeniami z pierwszym bodźcem). Na przykład widząc cytrynę
odbieramy wrażenie żółtej owalnej plamy, ale dzięki różnym poprzednim
doświadczeniom mamy też wyobrażenie cytryny, obejmujące jej smak,
soczystość itp.
Aktualny rozpływ narastającej mocy korelacyjnej (wyobrażenie) prowadzi do wzrostu potencjału estymacyjnego w różnych estymatorach,
w wyniku czego nastąpi reakcja spowodowana przez efektory powiązane
z estymatorami, w których najpierw nastąpi przekroczenie potencjału decyzyjnego.
Równocześnie rozpływ mocy korelacyjnej (wyobrażenie) oddziałuje na
homeostat (oddziaływanie to jest emocją), czego następstwem jest oddziaływanie homeostatu na korelator (oddziaływanie to jest refleksją).
W zależności od tego, czy bodziec przybliża, czy też oddala stan organizmu od równowagi funkcjonalnej (tj. czy sprawia przyjemność, czy też
przykrość), homeostat zwiększa bądź zmniejsza potencjał refleksyjny
(sprzyjając w ten sposób bodźcom przyjemnym, a przeciwdziałając
bodźcom przykrym).
Przedstawiony tu cybernetyczny mechanizm procesów psychicznych
umożliwia interpretację i rozwiązanie wielu innych zagadnień z dziedziny
psychologii, jak np. zagadnienie świadomości, mechanizm motywacji, rodzaje zapominania i przypominania, mechanizm odruchów warunkowych,
itp. Na omówienie tych zagadnień potrzeba byłoby jednak znacznie więcej
miejsca 2.
2
Tematyka ta została rozwinięta w książce: Marian Mazur Cybernetyczna teoria układów
samodzielnych. Warszawa 1966, PWN.

Podstawy cybernetycznej teorii myślenia

17

Na zakończenie należałoby postawić pytanie, czy praca ta wyjaśnia, co
to jest myślenie.
Wyjaśnia ona, na czym polegają procesy informacyjne w układzie samodzielnym, a więc m. in. w organizmie ludzkim. Pytanie, które z tych
procesów zechcemy nazywać „myśleniem”, jest sprawą tylko
terminologiczną.
Ponieważ procesy te zostały przedstawione w kategoriach fizycznych,
więc – bez względu na umowy terminologiczne – dadzą się one zrealizować w maszynach, co upoważnia nas do twierdzenia, że zbudowanie
maszyny zdolnej do myślenia jest możliwe.

http://autonom.edu.pl/

