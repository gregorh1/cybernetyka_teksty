=== system_ewolucyjno-morfologiczny_klasyfikacji_tematycznej_dla_potrzeb_polityki_przeciwalkoholowej-ocr ===
Extracted from: system_ewolucyjno-morfologiczny_klasyfikacji_tematycznej_dla_potrzeb_polityki_przeciwalkoholowej-ocr.pdf
Generated by: pdftotext

http://autonom.edu.pl
Źródło: Studia nad zwalczaniem alkoholizmu i nadużywania alkoholu. Koordynator pracy
zbiorowej: Jacek Morawski. Wydawnictwo Prawnicze, Ośrodek Badań Naukowych przy ZG
Społecznego Komitetu Przeciwalkoholowego.
Prof. dr MARIAN MAZUR
Polska Akademia Nauk
Zeskanował i opracował: Mirosław Rusek (mirrusek@poczta.onet.pl)

SYSTEM EWOLUCYJNO-MORFOLOGICZNY KLASYFIKACJI TEMATYCZNEJ DLA POTRZEB
POLITYKI PRZECIWALKOHOLOWEJ
1. WYMAGANIA SYSTEMU
S y s t e m k l a s y f i k a c j i t e m a t y c z n e j jest to system informacyjny służący do
gromadzenia i udostępniania informacji z zakresu określonej tematyki na podstawie jej
podziału na komórki tematyczne.
Przydatność praktyczna systemu klasyfikacji tematycznej jest tym większa, w im
większym stopniu spełnia on następujące wymagania:
I s t o t n o ś ć . Wymaganie istotności spełnia taka klasyfikacja, która rozróżnia fakty, a
nie ich aspekty.
Na przykład, konsumowanie alkoholu i rezultat jego konsumowania są dwoma
różnymi faktami, przy czym w każdym z nich można brać pod uwagę różne aspekty:
fizjologiczny, psychologiczny, socjologiczny, ekonomiczny itp. Rozróżnianie faktów jest
istotne, umożliwia bowiem pełne wyodrębnienie i rozpatrzenie każdego faktu
niezależnie od pozostałych faktów. Natomiast aspekty tylko częściowo przedstawiają
fakty, toteż żaden z nich z osobna nie wyczerpuje sprawy, a jeśli zostanie przyjęty za
podstawę decyzji, może prowadzić do błędów. Zajmowaniu się tylko niektórymi
aspektami poszczególnych zagadnień sprzyja podział zawodowy i organizacyjny w
społeczeństwie. Dlatego też, co z punktu widzenia chemików i księgowych w
gorzelniach jest sukcesem, stanowi klęskę z punktu widzenia lekarzy i wychowawców i
w tym właśnie tkwi jedna z głównych przyczyn znikomej skuteczności rozwiązywania
problemów alkoholowych.
R o z ł ą c z n o ś ć . Wymaganie rozłączności spełnia taka klasyfikacja, w której żadna
informacja nie jest objęta przez więcej niż jedną komórkę tematyczną.
W systemach nie spełniających tego wymagania powstają wątpliwości, do ilu i których
komórek tematycznych należy wprowadzić daną informację oraz w ilu i których
komórkach tematycznych należy poszukiwać informacji o określonej sprawie.

Szczególnie często zdarza się to w systemach, w których dużą rolę odgrywa
klasyfikacja według aspektów. Na przykład, sprawa rozmiarów butelek z napojami
alkoholowymi może mieć liczne aspekty: techniczny (produkcja opakowań),
ekonomiczny (koszt opakowań, sprzedaż alkoholu w zależności od objętości
opakowań), psychologiczny (większa skłonność do nabycia mniejszej ilości napoju na
raz ze względu na mniejszy wydatek), fizjologiczny (łagodniejsze skutki skonsumowania
mniejszej ilości alkoholu). W rezultacie w systemie klasyfikacji informacji, który nie
spełnia warunku rozłączności i rozdrabnia informację dotyczącą danego zagadnienia na
szereg aspektów, nie wiadomo, gdzie np. szukać danych o rozmiarach butelek, aby
mieć pełny pogląd na tę sprawę.
Z u p e ł n o ś ć . Wymaganie zupełności spełnia klasyfikacja, w której dla każdej
informacji z zakresu tematyki systemu istnieje komórka tematyczna obejmująca tę
informację.
Chodzi o to, żeby system nie zawierał luk tematycznych, sprawiających, że pewnych
informacji nie będzie gdzie wprowadzać ani poszukiwać, ponieważ ten rodzaj
informacji został przeoczony przy konstruowaniu systemu.
E l a s t y c z n o ś ć . Wymaganie elastyczności spełnia taka klasyfikacja, która daje się
łatwo modyfikować w razie potrzeby.
W gruncie rzeczy jest to wymaganie asekuracyjne. Jeżeli bowiem system jest niezbyt
dobry, gdyż nie spełnia należycie któregoś z poprzednich wymagań, to wówczas, gdy
jest elastyczny przynajmniej daje się łatwo poprawiać.

2. ZASADY SYSTEMU EWOLUCYJNO-MORFOLOGICZNEGO
Jako system mający spełniać wymagania wymienione w rozdziale 1 proponuję
opracowany przeze mnie system ewolucyjno-morfologiczny (EMS), oparty na
następujących trzech zasadach:
a) kryterialności,
b) ewolucyjności,
c) morfologiczności.
Zasady te zostaną omówione poniżej.
Z a s a d a k r y t e r i a l n o ś c i . Zasada ta wymaga, żeby informacje dotyczące
określonej tematyki były rozróżniane według istotnych kryteriów.
Jeśli tematykę stanowi przeciwdziałanie szkodliwości czegoś, a tak właśnie jest z
działalnością przeciwalkoholową, kryteriów takich jest cztery:
1) z j a w i s k a wymagające zwalczania,
2) o p e r a c j e , na których polega zwalczanie,
3) m i e j s c a , w którym odbywają się zjawiska i operacje,
4) c z a s , w którym odbywają się zjawiska i operacje.

Z a s a d a e w o l u c y j n o ś c i . Zgodnie z tą zasadą informacje wyodrębnione w ramach
każdego z kryteriów powinny być uporządkowane według ewolucji spraw, których te
informacje dotyczą.
W odniesieniu do kryterium zjawisk ewolucję w zakresie problemów alkoholowych
wyznacza scenariusz zjawisk, który w najprostszej postaci przedstawia się następująco:
- p r o d u k c j a alkoholu,
- d y s t r y b u c j a alkoholu,
- p r e d y s p o z y c j e do konsumpcji alkoholu,
- m o t y w a c j e do konsumpcji alkoholu,
- k o n s u m p c j a alkoholu,
- k o n s e k w e n c j e konsumpcji alkoholu.
Ewolucyjność podanego scenariusza jest wyraźnie widoczna, jeśli weźmie się pod
uwagę, że problemy alkoholowe byłyby rozwiązane,
- gdyby alkohol nie był w ogóle produkowany,
a jeżeli jest produkowany, to
- gdyby nie był udostępniany,
a jeżeli jest udostępniany, to
- gdyby nie było predyspozycji do jego konsumpcji,
a jeżeli są predyspozycje, to
- gdyby nie było motywów do jego konsumpcji,
a jeżeli są motywy, to
- gdyby nie dochodziło do jego konsumpcji,
a jeżeli dochodzi, to
- gdyby konsumpcja alkoholu nie była szkodliwa.
W odniesieniu do kryterium
następujących operacji:
-perswazji,
-profilaktyki,
-represji,
-terapii.

operacji

ewolucję

wyznacza

wzrost

natężenia

Również w odniesieniu do kryterium operacji ewolucja uwidacznia się w tym, że
zagadnienie rozwiązywania problemów alkoholowych byłoby rozstrzygnięte,
- gdyby wystarczała perswazja (informowanie, uświadamianie),
a jeżeli nie wystarcza perswazja, to
- gdyby wystarczała profilaktyka (ingerencja, utrudnianie),
a jeżeli nie wystarcza profilaktyka, to
- gdyby wystarczały represje (kary),
a jeżeli nie wystarczają represje, to
- pozostaje terapia (naprawianie szkód).
W odniesieniu do kryterium miejsca ewolucję wyznacza kierunek odśrodkowy, np.
konsument - otoczenie - miejscowość - region - kraj - część świata - świat. Wydaje się,
że dla celów praktycznych można się ograniczyć tylko do następującego rozróżnienia:
- k r a j (Polska),
-zagranica.

I wreszcie w odniesieniu do kryterium czasu ewolucję wyznacza kierunek upływu
czasu, tj.:
- h i s t o r i a , czyli rekonstruowanie przeszłości,
- d i a g n o z a , czyli rozeznanie teraźniejszości,
- p r o g n o z a , czyli przewidywanie przyszłości,
- p r o g r a m , czyli postulowanie przyszłości.
Z a s a d a m o r f o l o g i c z n o ś c i . Zgodnie z tą zasadą komórki tematyczne powinny być
tworzone na podstawie skojarzeń międzykryterialnych. Oznacza to zarazem
niedopuszczalność tworzenia komórek tematycznych na podstawie skojarzeń
wewnątrzkryterialnych.
Na przykład, dopuszczalna jest komórka tematyczna: „Diagnoza represji w
dystrybucji za granicą”, gdyż wynika ze skojarzenia między kryteriami:
czasu (diagnoza),
operacji (represji),
zjawisk (w dystrybucji),
miejsca (za granicą).
Do takiej komórki powinna być kierowana np. następująca informacja: „Karalność
sprzedaży alkoholu nieletnim w nowym ustawodawstwie angielskim”.
Natomiast niedopuszczalna byłaby komórka tematyczna: „Wpływ produkcji alkoholu na
jego konsumpcję”, gdyż produkcja i konsumpcja należą do tego samego kryterium, tj.
do kryterium zjawisk. Tego rodzaju informacja powinna więc być wprowadzona
dwukrotnie: osobno do komórki tematycznej odnoszącej się do produkcji alkoholu i
osobno - w identycznym brzmieniu - do komórki tematycznej odnoszącej się do
konsumpcji alkoholu. Użytkownik znajdzie tę informację zarówno wtedy, gdy interesuje
się sprawami produkcji, jak i wtedy, gdy interesuje się sprawami konsumpcji alkoholu.

3. STOPIEŃ SZCZEGÓŁOWOŚCI PODZIAŁU KRYTERIUM ZJAWISK
Poszczególne pozycje kryterium zjawisk można poddać z kolei bardziej
szczegółowym podziałom, które zostaną przykładowo podane niżej. Tak więc pozycja
„Produkcja napojów alkoholowych” może podlegać następującemu podziałowi:
P r o d u k c j a napojów alkoholowych
Technologia produkcji
Surowce
Proces technologiczny
Składniki zamierzone
Zanieczyszczenia
Pochodzenie napojów alkoholowych
Produkcja krajowa
przemysłowa
amatorska (np. wina owocowe)
nielegalna („bimbrownie”)
zbrodnicza (z alkoholi trujących, np. denaturatu)

Produkcja zagraniczna
Import
Przemyt
Rodzaje napojów alkoholowych
Piwo, porter
Wino
Likier, aperitif
Wódka
Spirytus
Pozycja „Dystrybucja napojów alkoholowych” może podlegać następującemu podziałowi:
D y s t r y b u c j a napojów alkoholowych
Reklama
Rozmiary opakowań (butelek)
Ceny
Źródła zaopatrzenia
Sprzedaż
sklepowa
gastronomiczna
pokątna
Darowizna (częstowanie, upominki)
Kradzież
W ramach pozycji „Predyspozycje
przeprowadzony następujący podział:

do

P r e d y s p o z y c j e do konsumpcji alkoholu
Czynniki osobiste
Dziedziczność
Płeć
Wiek
Stan zdrowia
Warunki życiowe
Klimat
Wykształcenie
Zawód
Zarobki
Mieszkanie
Małżeństwo
Otoczenie
Rodzina
Szkoła
Środowisko
Przesądy
Moda
Sztuka
Religia
Polityka

konsumpcji

alkoholu”

może

być

Podział w zakresie pozycji „Motywacja do konsumpcji alkoholu” może być następujący:
M o t y w a c j a do konsumpcji alkoholu
Motywacja fizjologiczna
dla odczuwania przyjemnego smaku
dla zaspokojenia pragnienia
dla pobudzenia apetytu
dla pobudzenia trawienia
dla odczuwania ciepła (po zziębnięciu)
dla uśmierzenia bólu (np. zębów)
Motywacja psychologiczna
z radości
z satysfakcji (np. po odniesionym sukcesie)
dla podniecenia (np. erotycznego)
pod wpływem muzyki (np. kawiarnianej)
z osamotnienia
z nudów
ze zdenerwowania (dla uspokojenia)
z przygnębienia (dla rozweselenia)
ze zmartwienia (dla pocieszenia)
z nieszczęścia (dla otępienia)
Motywacja socjologiczna
dla rytuału sytuacyjnego
toasty
manifestowanie przyjaźni („bruderszaft”)
manifestowanie zawarcia transakcji
presja personelu gastronomicznego
z naśladownictwa (np. dorosłych przez młodzież)
pod wpływem zaproszenia („na drinka”)
pod wpływem nakłaniania
z obawy śmieszności
dla zaimponowania („mocną głową”)
dla ożywienia towarzyskiego
dla ośmielenia
dla nabrania odwagi (animuszu, kurażu)
Podział w zakresie pozycji „Konsumpcja alkoholu” będzie przykładowo następujący:
K o n s u m p c j a alkoholu
Rodzaje ewentualnych konsumentów
Abstynenci
Konsumenci okazyjni
Konsumenci umiarkowani
Konsumenci nadmierni
Nałogowcy
Eksalkoholicy
Konsumenci młodociani
Konsumenci ukradkowi (np. na służbie)
Przebieg konsumpcji

Dawka skonsumowana
nieprzekraczalna (np. ze względu na bezpieczeństwo pracy)
wywołująca utratę samokontroli
wywołująca utratę przytomności
wywołująca zatrucie
śmiertelna
Konsumpcja związana z konsumpcją alkoholu (np. tłuszczów, marynat itp.)
Pora konsumpcji
Czas trwania konsumpcji
Czas trzeźwienia
Pozycja „Konsekwencje konsumpcji alkoholu” podlegać może następującemu
podziałowi:
K o n s e k w e n c j e konsumpcji alkoholu
Konsekwencje osobiste
psychologiczne
fizjologiczne
ekonomiczne (wydatki na alkohol, zmniejszenie zarobków)
Konsekwencje zawodowe
Wpływ na wydajność pracy
twórczej
kierowniczej
wykonawczej
Wypadki przy pracy
Zniszczenia
Kalectwo
Śmierć
Konsekwencje rodzinne
Wpływ na stopę życiową rodziny
Wpływ na małżeństwo
Obciążenie dziedziczne potomstwa
Wpływ na wychowanie dzieci
Konsekwencje społeczne
Konsekwencje kryminogenne
Przestępstwa przeciwko mieniu
Niszczycielstwo pijackie
Przywłaszczenie
Przestępstwa przeciwko osobom
Awanturnictwo pijackie
Dręczenie, zadawanie bólu
Okaleczenie
Zabójstwo
Przestępstwa seksualne
Konsekwencje ekonomiczne
Zyski z alkoholu
Straty wynikające z problemów alkoholowych
Straty pierwotne
Straty wtórne

4. STOPIEŃ SZCZEGÓŁOWOŚCI PODZIAŁU KRYTERIUM OPERACJI
Poszczególne pozycje w ramach kryterium operacji można także poddać bardziej
szczegółowym podziałom. Podziały te zostaną przedstawione przykładowo poniżej:
Pozycja „Perswazja” (uświadamianie, przekonywanie) może ulec następującemu
podziałowi:
P e r s w a z j a (uświadamianie, przekonywanie)
Rodzaje osób perswadujących
Rodzice
Wychowawcy
Nauczyciele
Naukowcy
Lekarze
Księża
Zwierzchnicy
Przyjaciele, krewni, znajomi, koledzy
Osoby przygodne (przechodnie, współpasażerowie itp.)
Rodzaje instytucji perswadujących
Szkoły
Harcerstwo
Wojsko
Związki sportowe
Kluby kulturalne
Zakłady pracy
Poradnie przeciwalkoholowe
Zakłady lecznicze
Zakłady penitencjarne
Rodzaje publikatorów perswadujących
Literatura
naukowa
instrukcyjna
powieściowa
Prasa
Teatr
Film
Radio
Telewizja
W ramach pozycji „Profilaktyka” (ingerencja, utrudnianie) możliwy jest następujący
podział szczegółowy:
P r o f i l a k t y k a (ingerencja, utrudnianie)
Atrakcje konkurencyjne
Nagrody dla abstynentów
Taniość wyrobów przemysłowych
Taniość dziel sztuki (powieści, obrazów)
Taniość widowisk artystycznych

Napoje bezalkoholowe
Podnoszenie cen napojów alkoholowych
Nadzór (np. nad skupiskami młodzieży)
Ograniczenia produkcji napojów alkoholowych
Ograniczenia sprzedaży napojów alkoholowych
Ograniczenia okazji (np. lokale gastronomiczne bezalkoholowe)
Ograniczenia korzyści sprzedawcom napojów alkoholowych
Zakazy konsumpcji napojów alkoholowych
Pozycja „Represje” może ulec następującemu podziałowi:
Represje
Legitymowanie
Rozgłaszanie (np. w zakładzie pracy)
Napomnienia
Nagany
Zamknięcie w izbie wytrzeźwień
Kara grzywny
Restrykcje zawodowe (np. odebranie prawa jazdy samochodem)
Kara pracy przymusowej
Przymus leczenia odwykowego
Kara pozbawienia wolności
Ubezwłasnowolnienie
Sterylizacja
Represje za sprzedaż alkoholu dzieciom, pijanym
Represje za pojenie dzieci
W ramach pozycji „Terapia” możliwy jest następujący podział:
T e r a p i a , naprawianie szkód
Leczenie alkoholików
Formy leczenia
Leczenie ambulatoryjne
Leczenie sanatoryjne
Leczenie szpitalne
Metody leczenia
Leczenie farmakologiczne
lekami restytucyjnymi
lekami odstręczającymi
Leczenie neurochirurgiczne
Leczenie wstrząsowe
Psychoterapia
Socjoterapia
Terapia opiekuńcza
Zmiana środowiska
Zmiana zawodu
Leczenie ofiar alkoholików
Odszkodowania
za straty materialne
za straty zdrowotne

Ubezpieczenia

5. LICZBA KOMÓREK TEMATYCZNYCH
Liczba komórek tematycznych jest liczbą wyodrębnionych miejsc, do których
wprowadza się informacje i w których się potem informacji poszukuje, np. liczbą
teczek, z których składa się kartoteka.
W systemie ewolucyjno-morfologicznym, jak to wynika z jego zasad, liczba komórek
tematycznych jest równa iloczynowi liczb pozycji poszczególnych kryteriów. Biorąc
pod uwagę liczby pozycji wymienionych w rozdziale 2, a mianowicie:
Kryterium zjawisk
Kryterium operacji
Kryterium miejsca
Kryterium czasu

6 pozycji
4 pozycje
2 pozycje
4 pozycje,

oraz uwzględniając okoliczność, że kryterium operacji powinno być zwiększone o
pozycję zerową, potrzebną dla informacji nie obejmujących zwalczania problemów
alkoholowych (w pozostałych kryteriach pozycja tego rodzaju nie jest potrzebna, nie
może być bowiem publikacji o alkoholizmie nie wymieniających żadnych zjawisk lub
nie odnoszących się do miejsca i czasu) otrzymuje się w wyniku
6 x 5 x 2 x 4 = 240 komórek tematycznych
i z tyluż teczek powinna składać się kartoteka sporządzona według tego systemu.

6. NUMERACJA KOMÓREK TEMATYCZNYCH
Najprostszym sposobem numeracji jest oznaczanie teczek numerami utworzonymi z cyfr
będących numerami pozycji utworzonych w ramach poszczególnych kryteriów, przy
czym miejsce cyfry w numerze teczki wskazuje, o które kryterium chodzi. Kolejność
kryteriów w numerach jest sprawą umowną. Celowe jednak wydaje się
przeznaczenie pierwszej cyfry numeru na kryterium operacji, ponieważ w działalności
przeciwalkoholowej sprawa sposobu (metod) zwalczania problemów alkoholowych jest
sprawą główną, powinna więc wysuwać się na pierwszy plan od razu na początku
odczytywania numeru, a poza tym struktura językowa zdań jest taka, że najpierw
występuje wyrażenie określające, cc robić, a dopiero potem - z czym (np. „leczenie
alkoholików”, a nie „alkoholików leczenie”).
Zgodnie z tymi zasadami podstawą numeracji komórek tematycznych będzie
następujące zestawienie kryteriów i ich pozycji.
Kryterium operacji:
0. (brak)
1. Perswazja
2. Profilaktyka
3. Represje

4. Terapia
Kryterium zjawisk:
1. Produkcja
2. Dystrybucja
3. Predyspozycje
4. Motywacje
5. Konsumpcja
6. Konsekwencje
Kryterium miejsca:
1. Kraj
2. Zagranica
Kryterium czasu:
1. Historia
2. Diagnoza
3. Prognoza
4. Program
Dla ilustracji, informacja „Produkcja alkoholu w Polsce międzywojennej”, czyli
(brak wzmianki o zwalczaniu) Operacje
0
produkcja alkoholu
Produkcja
1
w Polsce
Kraj
1
międzywojennej
Historia
1
powinna się znaleźć w teczce nr 0111.
Informacja „Kary za rozpijanie nieletnich stosowane obecnie w Anglii”, czyli
kary
Represje
3
za rozpijanie nieletnich Konsumpcja
5
stosowane w Anglii
Zagranica
2
obecnie
Diagnoza
2
powinna się znaleźć w teczce nr 3522.
Informacja „Działalność oświatowa poradni przeciwalkoholowych na Śląsku - stan
obecny i zamierzenia”, czyli
1
działalność oświatowa poradni przeciwalkoholowychPerswazja
(zniechęcająca do alkoholizmu)
Predyspozycje
3
na Śląsku
Kraj
1
stan obecny
Diagnoza
2
i zamierzenia
Program
4
powinna się znaleźć w teczce nr 1312 oraz w teczce nr 1314.
Informacja „Statystyka sprzedaży napojów alkoholowych w zależności od stężenia
alkoholu”, czyli
(brak wzmianki o zwalczaniu)
Operacje
0
sprzedaż napojów alkoholowych
Dystrybucja 2
w zależności od stężenia alkoholu
Produkcja
1
w Polsce
Kraj
1
Historia
1
statystyka (z przeszłości)

powinna się znaleźć w teczce nr 0211 oraz w teczce nr 0111.
Jak się wydaje, powyższe przykłady wystarczająco objaśniają procedurę
klasyfikowania, toteż dla poniższych przykładów będzie podany jedynie wynik
zaklasyfikowania.
„Projekt zarządzenia zakazującego sprzedaży piwa w kioskach ze względu na
spokój publiczny” - teczki nr 2114, nr 2214, nr 2614.
„Szwedzka metoda pomiaru zawartości alkoholu we krwi” - teczka nr 0622.
„Amerykańskie poszukiwania metod skażania alkoholi technicznych nadającego
smak odstręczający od ich spożywania” - teczka nr 2424.
„Sprawozdanie Akademii Medycznej w Białymstoku z doświadczeń nad
detoksykacją szczurów zamroczonych alkoholem etylowym” - teczka nr 4611.
„Wyniki akcji propagandowej podjętej w celu zmniejszenia absencji alkoholowej w
przemyśle krakowskim” - teczka nr 1611.
„Przewidywany wzrost odszkodowań z tytułu ubezpieczenia od wypadków przy
pracy, spowodowanych przez nietrzeźwych pracowników” - teczka nr 4613.
Przystępując do zaklasyfikowania informacji nie należy się sugerować tytułami
publikacji, bywają one bowiem ogólnikowe (np. użycie wyrazu „alkoholizm” w
znaczeniu konsumpcji alkoholu), mylne (np. użycie wyrazu „prognoza” w znaczeniu
programu) albo niepełne (np. pominięcie wzmianki, że rozważania dotyczą Polski).
Podstawą zakwalifikowania powinna być zawsze treść, gdyż system ma służyć
uzyskiwaniu informacji, a nie zapewnianiu formalnej zgodności z wyrazami
stanowiącymi np. tytuł publikacji.
Rozeznanie treści źródła zawierającego określone informacje (publikacji) w systemie
ewolucyjno-morfologicznym jest bardzo ułatwione, sprowadza się bowiem do
odpowiedzi na cztery pytania:
1) czy jest mowa o sposobach zwalczania alkoholizmu, a jeżeli tak, to jakiego
rodzaju (kryterium operacji),
2) o jakie rodzaje problemów alkoholowych chodzi (kryterium zjawisk),
3) czy sprawy dotyczą Polski, czy innych krajów (kryterium miejsca),
4) czy sprawy dotyczą przeszłości, teraźniejszości, przyszłości przewidywanej lub
przyszłości postulowanej (kryterium czasu).
W przypadkach niejasnych, jeśli chodzi o odpowiedź na pytania 3 i 4, można
umownie przyjąć regułę, że informacje o sprawach, w odniesieniu do których miejsce i
czas nie mają znaczenia (np. o reakcjach chemicznych związanych z alkoholem) będą
klasyfikowane jako dotyczące Polski („Kraj”) i teraźniejszości („Diagnoza”).
Pewne kłopoty może nastręczać zaklasyfikowanie informacji dotyczących tylko jakiegoś
aspektu danego zagadnienia, w rodzaju: „aspekty ekonomiczne alkoholizmu”, „rola
legislacji w zwalczaniu alkoholizmu”, „skutki socjologiczne alkoholizmu” itp., gdyż w

systemie ewolucyjno-morfologicznym tego rodzaju komórki tematyczne nie
występują. Nie ma w tym żadnego przeoczenia. Rzecz w tym, że do niedawna nauka
ograniczała się (z wyjątkiem tzw. nauk praktycznych, jak np. technika czy
medycyna) do problemów poznawczych, a wraz ze wzrostem zasobu wiedzy musiała się
dzielić na coraz węższe specjalności.
Proces ten był następnie uwzględniany w systemie kształcenia - zaczęto kształcić
specjalistów. Specjaliści zaś wytworzyli sposób pracy nacechowany brakiem
zainteresowania dla pozostałych specjalności. A przecież sprawy, którymi żyją ludzie i
społeczeństwa, nie chcą się rozpadać na kawałki, pasujące do poszczególnych
specjalności. Wraz z rozwojem społecznym poszczególne sprawy grupują się w duże
kompleksy, co między innymi przyczyniło się do objęcia przez naukę również
problemów decyzyjnych. W tym stanie rzeczy jest nie do utrzymania tradycyjna
postawa specjalistów, pragnących zajmować się tylko swoim aspektem spraw i
niczym więcej, a nawet informacje otrzymywać według podziału na specjalności.
Rzecz jasna, granice między specjalnościami nie mogą ulec zatarciu, np. ekonomista
nie będzie się zajmował także leczeniem alkoholików, a lekarz ich karaniem, gdy
popełnią przestępstwo. Niezbędnym jednak warunkiem trafności decydowania jest
jednoczesne uwzględnianie wszystkich aspektów danej sprawy, to zaś wymaga
współdziałania różnych specjalistów.
Działalność przeciwalkoholowa jest przede wszystkim problematyką decyzyjną
(operacje), choć opartą na rozeznaniu (zjawisk), dlatego też obsługa informacyjna tej
działalności powinna zapewniać widzenie z osobna każdej sprawy, jako łączącej
różne aspekty i nie może ukazywać z osobna każdego aspektu, jako łączącego różne
sprawy. Na przykład, nie jest istotne, że wydatki alkoholika na wódkę oraz koszty
społeczne leczenia ofiar wypadków drogowych spowodowanych przez alkoholików są
zagadnieniami należącymi do tej samej specjalności, tj. do ekonomii. Natomiast
istotny jest związek między wydatkami alkoholika na wódkę, a jego zarobkami,
sytuacją rodzinną, mieszkaniową czy utrzymywaniem określonych stosunków
towarzyskich, są to bowiem tylko różne aspekty jednej i tej samej sprawy:
predyspozycji do konsumpcji alkoholu, przy czym sprawy tej nie da się załatwić
przez zajęcie się tylko jakimś jednym, wydzielonym jej aspektem.
Sens działalności przeciwalkoholowej nie na tym przecież polega, żeby różni specjaliści
znaleźli w niej zajęcie, lecz na przeciwdziałaniu szkodliwym zjawiskom alkoholowym.
Spełnieniu tego zadania służy struktura systemu ewolucyjno-morfologicznego.

7. MODYFIKACJE KOMÓREK TEMATYCZNYCH
Przed omówieniem możliwości modyfikacji komórek tematycznych skonfrontujemy
zasady systemu ewolucyjno-morfologicznego z wymaganiami przedstawionymi w
rozdziale 1, aby na tej podstawie określić, jakie modyfikacje mogłyby się okazać
potrzebne.
Łatwo stwierdzić, że system ewolucyjno-morfologiczny spełnia wymaganie
i s t o t n o ś c i , jego struktura jest bowiem oparta na rozróżnianiu kryteriów (zasada
kryterialności), według których odbywa się wszelkie postępowanie, gdyż uwzględnia
cztery podstawowe pytania:

- jak wpływać
(operacje)
- na co
(zjawiska)
- gdzie
(miejsce)
- kiedy
(czas)
oraz na związkach logicznych
poszczególnych kryteriów.

(zasada

ewolucyjności)

między

elementami

W odniesieniu do zjawisk alkoholowych są to następujące związki przyczynowoskutkowe:
- alkohol jest wytwarzany
(produkcja)
- a następnie doprowadzony
(dystrybucja)
- do potencjalnych konsumentów
(predyspozycje)
- w sytuacjach sprzyjających
(motywacja)
- spożyciu
(konsumpcja)
- powodując określone skutki
(konsekwencje)
Związki logiczne uwzględnione są również w odniesieniu do pozostałych kryteriów.
System spełnia też wymaganie r o z ł ą c z n o ś c i , ponieważ wybrane kryteria są
takimi zbiorami elementów, które nie mają żadnych elementów wspólnych. Tak na
przykład, żadne zjawisko nie staje się dokonywaną na nim operacją, czas nie jest
miejscem itd. Podobnie jest z elementami kryteriów, będącymi w istocie podzbiorami
mniejszych elementów. Dzięki temu dla każdej informacji system ten zapewnia
jednoznacznie określone miejsce, w którym powinna się ona znaleźć i w którym
powinna być szukana.
Spełnienie wymagania z u p e ł n o ś c i jest zapewnione w tym systemie przez
skojarzenie wszystkich kryteriów ze sobą, w odniesieniu do wszystkich pozycji
każdego kryterium (zasada morfologiczności). Dzięki temu nie ma takiego tematu, dla
którego nie istniałaby odpowiednia komórka tematyczna (teczka). Jakkolwiek ze
względu na spełnienie wymienionych wymagań można oczekiwać, że żadne
modyfikacje nie będą potrzebne, to jednak system spełnia też wymaganie
e l a s t y c z n o ś c i , a mianowicie umożliwia lokalne przegrupowania tematyki, bez
przebudowy całego systemu. Może się to okazać przydatne m.in. w trzech
przypadkach szczególnych:
- gdy z powodu dużej liczby informacji grupowanych w jakiejś komórce tematycznej
(teczce) zachodzi potrzeba rozdzielenia jej na kilka bardziej szczegółowych komórek
(wówczas należy w odpowiednim kryterium rozdzielić pozycję, której zakres okazał
się za duży),
- gdy z powodu nieliczności informacji zachodzi potrzeba scalenia kilku komórek
tematycznych w jedną (wówczas należy w odpowiednim kryterium scalić sąsiednie
pozycje w jedną pozycję),
- gdy zachodzi potrzeba przeniesienia części informacji z jednej komórki tematycznej
do innej (wówczas należy w odpowiednim kryterium zmienić zakresy sąsiednich
komórek tematycznych, zmniejszając zakres jednej a rozszerzając zakres drugiej).
Należy mieć na względzie, że tego rodzaju modyfikacje mogą być przeprowadzane tylko
w odniesieniu do sąsiednich (a nie dowolnych) komórek tematycznych, kryteria
bowiem są logicznie uporządkowanymi zbiorami pozycji (zasada ewolucyjności),

każda więc pozycja zaczyna się tam, gdzie poprzednia się kończy. Inaczej mówiąc,
chodzi o to, że łatwość modyfikacji wynika z ładu w strukturze systemu, ale nie należy
przeprowadzać takich modyfikacji, które ład ten mogłyby naruszyć.
Dla przykładu, gdyby komórki tematyczne związane z pozycją „Produkcja” w ramach
kryterium zjawisk okazały się zbyt obfite w informacje, to można by wyodrębnić
osobną pozycję „Rodzaje napojów alkoholowych” lub przenieść część informacji do
pozycji „Dystrybucja”, ale nie gdzie indziej.
Nie nastręczy żadnych trudności przejście od innych systemów do systemu
ewolucyjno-morfologicznego. Do systemu ewolucyjno-morfologicznego mogą być
wprowadzane informacje z dowolnego źródła, które w tym przypadku odgrywałoby
rolę przejściowej zbiornicy informacji.
W razie zastosowania komputerów należy opracować tezaurus, będący wykazem
deskryptorów ujmujących zawartość pozycji w poszczególnych kryteriach systemu
ewolucyjno-morfologicznego.

