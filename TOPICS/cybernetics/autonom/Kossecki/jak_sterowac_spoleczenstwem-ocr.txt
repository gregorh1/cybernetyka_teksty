=== jak_sterowac_spoleczenstwem-ocr ===
Extracted from: jak_sterowac_spoleczenstwem-ocr.pdf
Generated by: pdftotext

http://autonom.edu.pl

Józef KOSSECKI, Jak sterować społeczeństwem, Młodzieżowa Agencja Wydawnicza,
Warszawa 1984.
Zeskanował i opracował W.D. (autonom@o2.pl).
Wersja z dn. 01.03.2008.

Od autora
W ostatnim czasie w społeczeństwie polskim powszechne jest przekonanie, że reforma
naszego życia społeczno-gospodarczego stała się koniecznością. Istnieją co prawda grupy
ludzi, którzy łudzą się, że podobnie jak po 1958 i 1970 r. — skończy się i tym razem na
połowicznych i pozornych działaniach, ale nie mówią tego głośno.
Opracowano też różne warianty reformy — głównie gospodarki. Najbardziej znany
jest projekt przedłożony przez partyjno-rządową Komisję do Spraw Reformy Gospodarczej,
zatytułowany „Kierunki reformy gospodarczej”, wydany w lipcu 1981 r.
W niniejszej książce nie zamierzam przedstawiać jakiegoś jeszcze jednego –
konkurencyjnego – programu reformy gospodarki czy życia społecznego. Zawiera ona tylko
pewne refleksje na temat reformy polskiego systemu sterowania społecznego.
System sterowania to coś więcej niż sam tylko system organizacji i zarządzania
gospodarką. Jeżeli przez sterowanie rozumieć wywieranie pożądanego wpływu na określone
zjawiska, wówczas przez system sterowania społecznego rozumieć będziemy zbiór
uporządkowanych i powiązanych ze sobą procesów sterowania społecznego – w gospodarce,
kulturze, nauce, administracji i innych dziedzinach życia społecznego, zmierzających do
osiągania określonych celów społecznych.
W zależności od różnych warunków – wewnętrznych i zewnętrznych – określony
system w mniejszym lub większym stopniu zapewnia osiąganie celów, jakie przed nim stoją.
W pewnych sytuacjach, wskutek zmiany warunków, system sterowania społecznego może
przestać zapewniać realizację wytyczonych celów i wówczas musi ulec zmianie.
W pierwszym rozdziale przedstawiam moje rozważania, z których wynika, że – mimo
pewnych analogii z r. 1956 czy 1970 – sytuacja obecna jest inna, a reforma systemu

1

sterowania społecznego jest dziś koniecznością, bez niej bowiem dalszy rozwój społecznogospodarczy naszego kraju jest już niemożliwy. Nie można też traktować reformy jako
zachcianki społeczeństwa czy aktu dobrej woli władzy. Nie można się też łudzić, że bez
większych zmian systemu sterowania społecznego „odbijemy się od dna” i wszystko wróci do
dawnej sytuacji.
W następnych rozdziałach omawiam te problemy, które muszą zostać rozwiązane bez
względu na to, jaki wariant reformy zostałby przyjęty.
Bardzo często różne projekty reform zawierają wiele szczegółów organizacyjnoprawnych, wiele szczegółowych postulatów, natomiast w pewnych zasadniczych sprawach są
niekonsekwentne. Tymczasem powodzenie w realizacji projektu reformy zależeć będzie
przede wszystkim od tego, czy w sposób konsekwentny rozwiąże zasadnicze problemy –
takie jak rozdział decyzji i odpowiedzialności za nie, problemy kadrowe i wreszcie problemy
informacji, bez których trudno podejmować czy kontrolować jakiekolwiek decyzje.
Istotna jest przy tym konsekwencja we wszystkich dziedzinach życia społecznego,
które stanowi pewną całość i rozwiązania w jednej dziedzinie wymagają odpowiednich
rozwiązań w innych – np. decentralizacja decyzji wymaga decentralizacji dostępu do
informacji (koniecznych do podejmowania tych decyzji) informacji, a także odpowiedniego
przygotowania kadr kierowniczych, aby umiały one samodzielnie decydować.
Wszelkie niekonsekwencje w przyjętych rozwiązaniach muszą prowadzić do
konfliktów i paraliżować skuteczność działania reformy. Decentralizacja decyzji niewiele
pomoże, jeśli zasadnicze informacje nie będą dostępne dla niższych szczebli struktury
decyzyjnej albo też gdy decydenci niższych szczebli nie będą mieć odpowiednich
kwalifikacji.
Wszelkie niejasności w rozwiązaniach tych zasadniczych problemów systemu
sterowania społecznego muszą również rodzić konflikty i dezorganizować życie społecznogospodarcze. Jeszcze gorsze wyniki przynieść musi pozostawienie bez rozstrzygnięcia, w
koncepcji reformy przyjętej do realizacji, tych zasadniczych problemów, a tak właśnie
postępuje się w niektórych projektach.
Oczywiście z przyjętych rozstrzygnięć w sprawach węzłowych muszą wynikać
rozstrzygnięcia problemów szczegółowych.
Naturalnie realne rozstrzygnięcia węzłowych problemów zależą przede wszystkim od
układu sił społecznych i nawet najlepsze rozwiązania teoretyczne nie będą miały wpływu na
życie, gdy nie zechcą ich realizować siły społeczne, dominujące w danym narodzie w
określonym czasie.
2

W obecnych realiach społecznych w Polsce oznacza to, że praktyczny kształt reformy
naszego systemu sterowania społecznego zależeć będzie przede wszystkim od postawy i
działań klasy robotniczej.
Żaden kraj nie znajduje się wypróżni i na sytuację jego wywierają wpływ również
działania innych państw i innych społeczeństw — z tych spraw również trzeba zdawać sobie
sprawę przy rozpatrywaniu problemów reformy systemu sterowania.
Chociaż nie wszystkie węzłowe problemy reformy systemu sterowania społecznego w
Polsce, o których będzie tu mowa, znalazły rozwiązania w różnych projektach reform, tym
niemniej na podstawie znajomości ogólnych praw rządzących procesami sterowania
społecznego (których badaniem zajmuje się cybernetyka społeczna) można stwierdzić, że
powodzenie każdej próby reformy zależeć będzie właśnie od rozwiązania tych problemów,
stanowiąc konieczny, chociaż niewystarczający warunek ich powodzenia.

3

Wstęp
Obiegowe poglądy dotycząca przyczyn obecnego polskiego kryzysu oscylują
najczęściej wokół dwu podstawowych teorii. Zwolennicy pierwszej dopatrują się w nim cech
typowych i szukają analogii z poprzednimi kryzysami (1956, 1970, 1976). Powiadają przy
tym często, że w naszym systemie jest „co pięć lat zjazd, a co dziesięć kryzys”, należy więc
tylko cierpliwie przeczekać obecną sytuację, a za jakiś czas wszystko samo wróci „do normy”
— tzn. do stanu sprzed kryzysu. Oczywiście w związku z tym są oni raczej przeciwni
przeprowadzaniu jakichkolwiek dalej idących reform. Natomiast zwolennicy drugiej
koncepcji uwalają, że obecny kryzys ma charakter wyjątkowy, wszelkie więc analogie z
poprzednimi mają bardzo ograniczone zastosowanie. Wskazują też na ostry i głęboki jego
charakter, podkreślając, że bez daleko idących reform nie da się z niego wyjść.
Każde zjawisko historyczne ma zarówno pewne cechy typowe, występujące w wielu
analogicznych zjawiskach, jak też pewne jemu tylko właściwe cechy oryginalne. Naukowców
bardziej interesują cechy typowe, powtarzalne oraz ogólne prawa, artystów zaś raczej cechy
oryginalne, które jednak pewnym ogólnym prawom podlegają. Zdecydowana większość
naszego narodu preferuje stanowisko artystów niż naukowców. Jednakże ludzie, którzy chcą
działać w sposób planowy, muszą dysponować wiedzą dotyczącą przede wszystkim cech
typowych, a także pewnych ogólnych prawidłowości rządzących badanymi zjawiskami, gdyż
tylko taka wiedza pozwala przewidywać i planować działania,
Jako że cybernetyka społeczna ma dostarczać informacji umożliwiających celowe
wpływanie na procesy społeczne, powinna ona przede wszystkim badać ogólne prawa, które
rządzą tymi procesami. Tylko bowiem znajomość tych praw pozwala na przewidywanie
zjawisk społecznych z pewną dokładnością oraz celowe planowanie działań mających na celu
wywieranie wpływu na te zjawiska.
Powstaje w związku z tym pytanie, czy i w jakim stopniu można było obecny kryzys
przewidzieć, a także, czy można przewidzieć jego dalszy przebieg. Prognoz było wiele.
W 1975 r. ukazało się pierwsze wydanie mojej książki Cybernetyka społeczna. W
rozdziale dotyczącym procesów powstawania i rozwoju ruchów społeczno-politycznych
opisany został typowy przebieg kryzysów społeczno-politycznych, które zakończyć się mogą
rewoltą i przewrotem. Czytamy tam m. in.:
„Sytuacja ulega zmianie, gdy moc, którą dysponuje władza, zaczyna maleć. Powodem
tego mogą być albo trudności gospodarcze, albo niepowodzenia polityczne lub militarne. Pod

4

ich wpływem wśród członków rządu czy partii rządzącej, a także wśród wyższej biurokracji i
w kołach społecznych, z których się rekrutują szefowie administracji lub dowódcy wojska,
ustala się przeświadczenie o grożącej państwu ruinie finansowej, gospodarczej lub wojennej.
Żaden jednak plan ratunku nie znajduje uznania i poparcia dosyć silnego, aby mógł być
konsekwentnie przeprowadzony.
Postępowanie rządu i jego decyzje są chwiejne, powzięte postanowienia zanim
zostaną wykonane już bywają najczęściej zmieniane albo też jednocześnie rozpoczyna się
kilka wzajemnie wykluczających się planów działania. To wszystko zwiększa niepokój w
warstwie rządzącej. Masa biernych obywateli najczęściej nie zdaje sobie początkowo sprawy
z tego, że kurs nawy państwowej jest tak niepewny i bezplanowy. Może nawet wierzyć
jeszcze w niezwalczoną potęgę państwa. Ale im bliżej steru polityki państwowej stoją
odnośne warstwy społeczne, tym mniej w nich wiary i optymizmu, tym częściej słyszy się od
nich słowa wróżące katastrofę, refleksje na temat czekającej państwo zguby i coraz ostrzejsze
oskarżenia jednych działaczy państwowych przeciwko drugim o «zdradę czy głupotę», o brak
charakteru, woli czy lekkomyślne igranie z niezadowoleniem ludu, o ślepotę lub upór, nie
chcący widzieć konieczności gruntownych reform, bez których państwo się nie ostoi, czy też
o wywrotowe knowania dla dogodzenia własnym niechęciom czy ambicjom.
Powoli echa niepokoju myśli, pesymizmu, niewiary w przyszłość państwa, a przede
wszystkim ostrych krytyk nieudolnej polityki państwowej rozpowszechniają się wśród
bardziej wykształconych warstw społeczeństwa, budząc w nich zaniepokojenie o los państwa,
niewiarę w umiejętność rządzenia tych, którzy stoją na jego czele, jednocześnie podnosząc
ich wrażliwość na hasła teorii głoszących krytykę całego dotychczasowego ustroju
państwowego i społecznego. Im większa była przy tym poprzednio w masie biernych
obywateli wiara w potęgę państwa, tym większy w nich wzbiera gniew na winowajców
załamania się ich iluzji.
Warstwa rządząca zauważa zmianę stosunku masy obywateli do państwa, rządu i
administracji państwowej. «Góra» zaczyna się liczyć z rewolucją jako realną siłą. Jeżeli teraz
rozkład myśli i woli w kierującej państwem warstwie społecznej objął całą tę warstwę i
podzielił ją na tak zwalczające się obozy, że ani żaden program polityczny, ani żaden
człowiek zjednoczyć jej dla konsekwentnego działania nie może, wtedy z reguły pierwszy
wstrząs spowodowany czy to zewnętrznymi niepowodzeniami, czy kryzysem gospodarczofinansowym prowadzi do rewolucji. Wynikające bowiem z niezaspokojenia żywotnych
potrzeb ludności zaburzenia wskutek słabości rządu rozrastają się i powodują upadek
dotychczasowej władzy państwowej. Do władzy dochodzą najpierw ludzie z warstwy
5

rządzącej, którzy jednak stali w opozycji do ostatniego rządu. Ludzie ci zazwyczaj nie mogą
jednak również opanować sytuacji i władzą może wówczas przejść w ręce ugrupowań
rewolucyjnych, głoszących całkowitą krytykę całego dotychczasowego ustroju.
W opisanej powyżej sytuacji wrzenia społecznego wystarczy nagłe podziałanie
bodźców o charakterze energetycznym, np. podwyżka cen żywności albo sprowokowanie
rozruchów przez represje, aby spowodować przejście na stronę przeciwników władzy ludzi o
motywacjach energetycznych lub o równowadze motywacji energetycznych i informacyjnych
∗

, z których niektórzy dysponować mogą nawet częścią mocy będącej dotychczas w

dyspozycji władzy (np. przejście wojska na stronę rewolucji).
Nagła zmiana zachowania zaskakuje z reguły przedstawicieli władzy, którzy nie biotą
najczęściej pod uwagę, że zmiany norm następowały przed tym przez długi okres czasu, a
tylko nagła zmiana bodźców Związana z powstaniem nowej sytuacji spowodowała
wystąpienie reakcji związanych z tymi normami” ∗∗.
Przedstawiony powyżej scenariusz stanowi uogólnienie doświadczeń wielu kryzysów,
rewolucji i przewrotów (niekoniecznie o charakterze rewolucyjnym), których morfologią
była, jak się okazało, analogiczna. Warto przytoczyć kilka typowych przykładów.
W XVIII wieku, przed rewolucją, gospodarka Francji przechodziła ostry kryzys, a
monarchia absolutna kryzys moralny, nie ciesząc się już takim autorytetem, jaki miała jeszcze
kilkadziesiąt lat wcześniej. Sytuacja finansowa była niezwykle ciężka. Od wojny
siedmioletniej kraj borykał się z deficytem (sięgającym setek milionów liwrów), który w
dodatku stale się powiększał, mimo dość dobrej ogólnej sytuacji gospodarczej kraju w latach
sześćdziesiątych i siedemdziesiątych XVIII stulecia. Kolejni generalni kontrolerzy finansów,
ministrowie: Anne Robert Turgot, Jacques Necker, Charles Alexandre Calonne i wreszcie
arcybiskup Loménie de Brienne proponowali reformy systemu finansowego państwa,
polegające

przede

wszystkim

na

opodatkowaniu

stanów

wyższych

(szlachty

i

duchowieństwa) oraz wprowadzeniu oszczędności w wydatkach dworu królewskiego. Dzięki
tym posunięciom uzyskano by polepszenie stanu budżetu państwa, aby następnie
przeprowadzić reformy gospodarcze, które by przyspieszyły rozwój ekonomiczny kraju.
Wszystkie te koncepcje spotkały się ze zdecydowanym oporem szlachty (przede
wszystkim szlachty dworskiej) i kleru. Tymczasem pod koniec lat osiemdziesiątych sytuacja
gospodarcza Francji bardzo się pogorszyła wskutek nieurodzajów w latach 1787 i 1788. Żyto
∗

W języku cybernetyki społecznej ludzie o motywacjach energetycznych to tacy, którzy pracują z chęci zysku,
dla kariery. Natomiast ludzie o motywacjach informacyjnych to tacy, na których działają przede wszystkim
bodźce ideowo-moralne.
∗∗
J. Kossecki, Cybernetyka społeczna, Warszawa 1975, s. 386-388.

6

podrożało o 100% w porównaniu z r. 1786. Burze i grad spowodowały nieurodzaj winogron.
W dodatku zima 1788/89 była bardzo mroźna. W 1789 r. na przednówku ceny chleba
osiągnęły poziom nie notowany od stu lat. We wsiach i małych miasteczkach ludzie
przymierali głodem. Pojawiły się tysiące gotowych na wszystko włóczęgów, żebraków i
nędzarzy proszących o chleb lub często zdobywających go siłą. Zachwiał się też rynek
wewnętrzny. Zawarty w 1786 r. traktat handlowy z Anglią, radykalnie zmniejszający cła na
towary francuskie wywożone do Anglii i angielskie sprowadzane do Francji, okazał się
fatalny w skutkach dla przemysłu francuskiego, mniej nowoczesnego niż angielski. Pogłębiło
to kryzys w przemyśle, zaczęły się bankructwa manufaktur.
Odpowiedzialnością za to wszystko masy ludowe obciążały klasy uprzywilejowane,
posądzając je nawet o świadome ukrywanie zboża w celu sprzedania go w późniejszym
okresie z większym zyskiem. W miastach zaczęło dochodzić do rozruchów; w samym zaś
Paryżu 28 kwietnia 1789 r. na przedmieściu Saint-Antoine doszło do formalnego powstania,
które zostało stłumione przez wojsko kosztem kilkuset, zabitych i rannych. Zaprowadzono
spokój, ale nie na długo — już 14 lipca zdobyto Bastylię.
Tę sytuację wykorzystała burżuazja, która dążyła do gruntownej zmiany ustroju
Francji. Przywódcy burżuazji nie tworzyli jednolitej organizacji, w celu omawiania spraw
politycznych spotykali się na zebraniach lóż masońskich, towarzystw naukowych i
filantropijnych, a także w salonach niektórych arystokratów, którzy liczyli na to, że będą
mogli „wysadzić z siodła” swoich rywali. W szczegółach przywódcy burżuazji francuskiej
różnili się bardzo, ale byli zgodni co do jednego: uważali, że dotychczasowy ustrój się przeżył
i musi ulec zmianie.
W pierwszym okresie rewolucji podkreślano przywiązanie do króla, a domagano się
tylko reform i ograniczenia absolutyzmu, inaczej mówiąc, nie kwestionowano ustroju, lecz
tylko chciano jego ulepszenia. Później, kiedy nastroje uległy radykalizacji, dwór królewski
uważał, że lepiej, gdy się szerzy anarchia, gdyż doprowadzi ona do klęski rewolucji, w
sekrecie opłacał nawet rewolucyjnych agitatorów, m. in. Dantona.
Ale wszystkie te manipulacje nie na wiele się zdały. Ostatecznie król i jego otoczenie
zaczęli pokładać główne nadzieje w interwencji obcych wojsk: które zajmą Francję i
przywrócą stare porządki, ale i te nadzieje zawiodły — w sytuacji rewolucji i kryzysu starego
porządku nie było siły, która byłaby w stanie przywrócić dawne stosunki. Zaś rachuby na
obcą pomoc okazały się dla Ludwika XVI tragiczne w skutkach — odnaleziona w Tuileries
żelazna szkatułka z jego korespondencją, z której wynikało niezbicie, że porozumiewał się z

7

wrogami kraju i pragnął jego klęski, przyczyniła się walnie do wydania wyroku śmierci na
króla.
Wiosna Ludów także poprzedzona była kryzysem żywnościowym, który w istotny
sposób przyczynił się do radykalizacji nastrojów szerokich mas ludności. W latach 1846-1848
niemal cała Europa cierpiała głód (później, aż do I wojny światowej nie było w Europie głodu
na tak wielką skalę). W trzech kolejnych latach 1845-1847 prawie wszędzie zaraza zniszczyła
ziemniaki. We Francji, Niemczech i Włoszech nie obrodziło również zboże. Niemiecki
Związek Celny, który przedtem był eksporterem zboża, musiał w 1846 r. sprowadzić go 165
mln litrów, zaś w 1847 r. — 250 mln. Zboże wszędzie podrożało — w Prusach o 100%, a w
niektórych okolicach Francji nawet więcej. Szerzył się głód i tyfus. Zaczęły się rozruchy
głodowe we Francji i Niemczech, które rozpraszano przy pomocy wojska. W Berlinie w
dniach 21-24 kwietnia 1847 r. trwała tzw., rewolucja kartoflana — tłumy budowały barykady
i obrzucały kamieniami wojsko. Bankrutowało wiele przedsiębiorstw, wzrosło bezrobocie i
nędza. Zwiększyła się liczba przestępstw, pełno było żebraków, wzrastała też emigracja
(zwłaszcza do Ameryki). Zrozpaczone masy ludowe stały się narzędziem w rękach sprytnych
polityków burżuazyjnych.
Najbardziej zapalna sytuacja wytworzyła się wówczas we Francji, gdzie ani stary —
siedemdziesięciokilkuletni król Ludwik Filip, ani jego główny doradca — minister Francois
Guiziot nie zdawali sobie sprawy z grozy sytuacji. W związku z kryzysem Bank Francji
musiał pozbywać się rezerw złota na kupno zboża. Szerokie masy ludności (w tym nawet
burżuazja przemysłowa) występowały przeciwko rządowi, uważając go za głównego sprawcę
kryzysu. Rząd był też mocno skompromitowany licznymi procesami i oskarżeniami o
nadużycia finansowe. Co prawda miał on większość parlamentu po swojej stronie, ale
parlament ten nie reprezentował poglądów całego społeczeństwa, a o przeprowadzeniu
reformy wyborczej minister Guizot nawet nie chciał słyszeć.
Przywódcy

opozycji

zaczęli

publicznie

krytykować

rząd

na

specjalnie

organizowanych masowych bankietach, na których, dla oszukania policji, pod pozorem
toastów wygłaszano przemówienia polityczne. Rząd Guizota zaniepokoił się w końcu tymi
bankietami i zabronił odbycia bankietu zapowiedzianego na 22 lutego 1848 r. w Paryżu.
Lamartine powiedział na to: „Ręką policji chcecie zamknąć usta kraju”. Wprawdzie
organizatorzy ulegli, ale przybyłe na bankiet tłumy robotników, rzemieślników i studentów,
dowiedziawszy się o zakazie, rozpoczęły manifestacje antyrządowe. Na drugi dzień na
niektórych ulicach zaczęto wznosić barykady, gwardia narodową nie tylko odmówiła Udziału
w rozpraszaniu manifestantów, ale nawet próbowała przeciwstawić się wojsku. Król
8

zdymisjonował Guizota, ale nic to nie pomogło — wieczorem powtórzyły się manifestacje.
Na Bulwarze Kapucynów tłum spotkał się z wojskiem, padł strzał (nawiasem mówiąc nie
wiadomo, kto strzelił), wojsko, sądząc, że zostało zaatakowane bez rozkazu rozpoczęło
strzelaninę — padło 52 zabitych i 74 rannych.
Wieść o tej masakrze rozeszła się błyskawicznie po całym Paryżu. W nocy miasto
pokryło się barykadami, na drugi dzień (24 lutego) rozpoczęła się wszędzie walka z
wojskiem, którego część przeszła na stronę powstańców. Ludwik Filip przerażony
abdykował, uciekając ze stolicy.
Sytuację wykorzystała burżuazja, bardzo sprytnie manipulując masami ludowymi;
monarchia została zniesiona. Ludowi zaserwowano piękne pozory swobody (które niewiele
kosztowały) — urządzano różne uroczystości, pochody, sadzenia „drzew wolności”,
wygłaszano przemówienia o braterstwie ludów, powstawały liczne kluby polityczne i
dzienniki, ogłoszono wolność prasy i zebrań, zniesiono karę śmierci, odbyły się (23 kwietnia)
demokratyczne wybory, które przyniosły wielkie zwycięstwo burżuazji. Władzę burżuazja
zachowała dla siebie. Kiedy lud nie zadowolił się pozorami i chciał przejąć władzę,
organizując 15 maja powstanie, zostało ono krwawo stłumione. W sprawach rzeczywistej
władzy nie było ustępstw.
Jako trzeci przykład można przytoczyć rewolucję lutową w Rosji w 1917 r. Jesienią
1916 r. i zimą 1916/1917 narastał w Rosji kryzys i sytuacja stawała się coraz bardziej napięta.
Na froncie Wojsko rosyjskie nie odnosiło sukcesów, kraj popadał w coraz większą ruinę
gospodarczą. W styczniu i lutym 1917 r. rozprzężenie w dziedzinie aprowizacji, gospodarki
surowcowej i energetycznej doszło do szczytu. Dowóz produktów do Piotr ogród u i Moskwy
niemal ustał. Dawał się we znaki głód. Fabryki przerywały pracę. Zamykanie fabryk
zwiększało bezrobocie.
Masy ludowe i w ogóle większość społeczeństwa odpowiedzialnością za kryzys
obciążały carat, zarzucając nawet rządowi, że celowo podtrzymuje kryzys aprowizacyjny, aby
wykazać, że Rosja nie może dalej prowadzić wojny.
Równocześnie trwała w Rosji ukryta akcja niemiecka — przy czym nie był to tylko
wywiad wojskowy, polityczny czy gospodarczy, ale również poszukiwanie dróg do zawarcia
odrębnego pokoju z państwami centralnymi. Proniemiecka frakcja grupowała się na dworze
carskim wokół cesarzowej i miała wielu zwolenników w kołach konserwatywnych, które w
przedłużającej się wojnie i kieskach wojsk rosyjskich upatrywały jedną z istotnych przyczyn
wzrastania ruchu rewolucyjnego. W zawarciu pokoju widziano szansę powstrzymania
procesu narastania nastrojów rewolucyjnych. Nie było to jednak łatwe, mimo że reakcyjni
9

germanofile zasiadali na fotelach ministerialnych i zajmowali wiele wpływowych stanowisk.
Interesy państwowa Rosji i Niemiec były sprzeczne, a w dodatku carat zaciągnął (zarówno
przed wojną, jak i podczas wojny) olbrzymie pożyczki w Paryżu, Londynie i Nowym Jorku;
potyczki te szły już w miliardy i silnie wiązały zarówno carat, jak i burżuazję rosyjską z
zachodnimi sojusznikami.
Kiedy na przełomie r. 1916 i 1917 sytuacja stawała się coraz bardziej napięta, a
oburzenie na cara i rząd było powszechne, najbliższe tronu koła monarchistyczne, by ratować
ustrój carski, myślały o zorganizowaniu zamachu stanu i zdetronizowaniu nieudolnego
Mikołaja II.
Tymczasem Rosję ogarnęła fala strajków politycznych, w wielu miastach robotnicy
masowo demonstrowali przeciwko wojnie i caratowi. Natomiast rząd carski całą swą nadzieję
pokładał w represjach policyjnych: w Piotrogrodzie policja i żandarmeria otrzymały karabiny
maszynowe. Natomiast minister spraw wewnętrznych Protopopow patrzył na szybko
biegnące wypadki z niczym nie zmąconym spokojem. Wiele wskazuje na to, że nawet sam
prowokował rozruchy, uważając, że dobrze uzbrojona w broń maszynową policja łatwo je
stłumi, a następnie można będzie się rozprawić z najbardziej aktywnymi działaczami,
osłabiając ruch rewolucyjny na długi czas.
Tymczasem 3 marca 1917 r. wybuchł groźny strajk w fabryce zbrojeniowej Putiłowa
w Paotrogrodzie. Władze zarządziły zwolnienie robotników, w odpowiedzi strajk ogarnął
wiele fabryk. Sytuację zaostrzył brak chleba i opału. 8 marca nastąpiły olbrzymie
demonstracje przeciwko wojnie, głodowi i caratowi. 9 marca strajki i demonstracje przybrały
na sile, następnego dnia przerodziły się już w powstanie. Policja okazała się bezsilna — jak
zwykle w sytuacji, gdy rewolucja ogarnia masy; wojsko odmówiło wystąpienia przeciwko
ludowi (nawiasem mówiąc, kadra oficerska w ówczesnym wojsku carskim składała się już w
większości nie z zawodowych, oddanych, carowi oficerów, których wielu wyginęło na
froncie, lecz z oficerów rezerwy, wśród których dominowali inteligenci o lewicowych
przekonaniach). 12 marca powstańcy zdobyli arsenał. Większość żołnierzy z garnizonu
piotrogrodzkiego przeszła na stronę rewolucji. Kolejarze nie dopuścili do stolicy ani cara
(który przebywał w kwaterze głównej w Mohylewie), ani pułków wiernych carowi. 15 marca
Mikołaj II abdykował na rzecz swego brata Michała, który jednak 16 marca również
zrezygnował z władzy, przekazując ją Rządowi Tymczasowemu.
Raz jeszcze okazało się, że w sytuacji narastania rewolucji głód jest najlepszym
zapalnikiem i żadne manipulacje obrońców starego porządku nie są go w stanie uratować.

10

Oczywiście zarówno wielkie rewolucje społeczne, jak i mniejsze przewroty
(niekoniecznie o charakterze rewolucyjnym w sensie społecznym) mają nieskończenie wiele
przyczyn, które decydują o ich wybuchu i przebiegu, nie należy jednak lekceważyć przyczyn
bezpośrednich. Jeżeli przyczyny pośrednie porównalibyśmy do materiału wybuchowego, to
przyczyny bezpośrednie (takie jak np. trudności na rynku żywnościowym) spełniałyby rolą
zapalnika.
Warto też zauważyć, że przyczyny wybuchu kontrrewolucji mogą być analogiczne,
np. trudności żywnościowe stanowiły doskonały pretekst niejednego reakcyjnego przewrotu.
Wielkie rewolucje społeczne wybuchają wówczas, gdy dochodzi do zasadniczej
sprzeczności

między

ustrojem

społecznym

a

stanem

„rozwoju

sił

wytwórczych

społeczeństwa, polegającej na tym, że przestarzały ustrój hamuje rozwój tych sił. Rewolucje
takie zdarzają się stosunkowo rzadko. O wiele częściej natomiast występują mniejsze kryzysy
i przewroty społeczne, nie mające charakteru wielkich rewolucji. Te mniejsze kryzysy
występują wówczas, gdy dochodzi do sprzeczności między systemem sterowania społecznego
a stanem świadomości społecznej związanym z aktualnym stanem sił wytwórczych
społeczeństwa.
System sterowania społecznego jest to zorganizowany układ wszelkiego rodzaju
procesów społeczno-sterowniczych zachodzących w danym społeczeństwie zarówno w sferze
produkcji, jak propagandy, kultury, nauki, oświaty, administracji itp. Stanowi on istotny
element ustroju społecznego, ale nie wyczerpuje jego całości (nie wszystkie elementy ustroju
społecznego dają się sterować). Zmiana systemu sterowania społecznego nie musi być w
związku z tym równoznaczna ze zmianą ustroju, np. w Niemczech w 1933 r. w związku z
dojściem Hitlera do władzy nastąpiła zmiana systemu sterowania społecznego, ale nie
oznaczało to bynajmniej zamiany panującego tam wówczas ustroju kapitalistycznego.
Zmiana systemu sterowania społecznego może się dokonać zarówno w drodze
pokojowej, jak i w drodze krwawego przewrotu — decyduje o tym przede wszystkim siła
oporu warstw związanych ze starym systemem (np. biurokracji). W przypadku gdy stare
metody sterowania społeczeństwem przestają być skuteczne, gdyż ogół tego społeczeństwa
ma już ich dość i nie chce się im poddawać, a aparat sterujący społeczeństwem nie chce
zmienić swych dotychczasowych metod, dochodzi do kryzysu, konfliktu społecznego i
przewrotu, który — powtarzam — me musi być równoznaczny ze zmianą ustroju społecznogospodarczego.
Jeżeli natomiast warstwy rządzące w porę zrozumieją potrzebę zmiany systemu
sterowania społecznego i w odpowiednim czasie wprowadzą konieczne reformy, wówczas
11

nastąpić może spokojne „miękkie lądowanie” — jak to miało miejsce np. w Hiszpanii w
latach siedemdziesiątych.
W dalszym ciągu tej książki opiszę bliżej mechanizmy takich zmian systemu
sterowania społecznego, które nie łączą się ze zmianą ustroju. Przed koniecznością takiej
właśnie zmiany stoi dzisiaj Polska.

12

Ekstensywne i intensywne systemy sterowania społecznego
Ekstensywny i intensywny rozwój społeczno-gospodarczy

Ujmując zagadnienie najbardziej syntetycznie stwierdzić można, że o rozwoju
społeczno-gospodarczym decydują dwa podstawowe czynniki: liczbą ludności czynnej
zawodowo oraz średnia społeczna wydajność pracy. Wzrost każdego z tych dwu czynników
stanowić może drogę do rozwoju potencjału gospodarczego.
Ekstensywny rozwój społeczno-gospodarczy występuje wówczas, gdy przy względnie
stałej lub wolno zmieniającej się wydajności pracy względnie szybko wzrasta liczba ludności
czynnej zawodowo. Wzrost ten może być wynikiem odpowiedniej struktury demograficznej
społeczeństwa, dzięki której na rynek pracy wchodzą dostatecznie liczne roczniki młodzieży,
albo też skutkiem aktywizacji tych. grup ludności, które dotychczas nie wykazywały
aktywności zawodowej (np. wzrost zatrudnienia kobiet), czy wreszcie wynikiem importu siły
roboczej z zagranicy.
Z intensywnym rozwojem społeczno-gospodarczym mamy do czynienia wówczas,
gdy przy względnie stałej lub wolno zmieniającej się liczbie ludności czynnej zawodowo
względnie szybko wzrasta wydajność pracy społeczeństwa. Wzrost wydajności pracy w
długich okresach nie może być wynikiem wzrostu wysiłku ludzkiego, który ma określone
psychofizyczne granice, lecz musi wynikać z wprowadzania do gospodarki i życia
społecznego wszelkiego rodzaju innowacji w postaci wynalazków, usprawnień technicznych,
organizacyjnych itp. Wyrażając się jezykiem cybernetyki społecznej możemy to krótko
określić jako wprowadzanie nowych informacji do układu zorganizowanego, jakim jest
społeczeństwo. Rozwój intensywny jest możliwy wówczas, gdy społeczeństwo ma wydajny
system badań naukowych, wynalazczości i racjonalizacji, sprawny obieg informacji oraz
system wdrożeń — wszystko to wymaga odpowiednio przeszkolonej kadry (zwłaszcza kadry
kierowniczej); czynnikiem ułatwiającym rozwój intensywny może być również import
informacji z zagranicy (np. zakup licencji, ciągów technologicznych itp.).
Możliwości rozwoju ekstensywnego kończą się wówczas, gdy podaż siły roboczej
przestaje wzrastać, czy tym bardziej wtedy, gdy zaczyna ona maleć. Powodem może być
spadek liczby urodzeń, który — wprawdzie nie od razu, lecz po odpowiednim czasie (gdy
roczniki o zmniejszonej liczebności zaczną wchodzić w wiek aktywności zawodowej) —
wpływa na spadek podaży siły roboczej. Inną przyczyną może być zablokowanie możliwości

13

importu siły robocze z zagranicy, a także silna emigracja ludności w wieku produkcyjnym.
Analogiczne skutki może również wywołać wojna lub jakaś inna katastrofa (np. epidemia).
Rozwój intensywny staje się niemożliwy wówczas, gdy zostaną zablokowane
możliwości wprowadzania nowych informacji do układu zorganizowanego, jakim jest
społeczeństwo. Powodem tego może być spadek wydajności społecznych procesów produkcji
informacji — zarówno w nauce, kulturze, jak życiu gospodarczym. Również wszelkie
blokady procesów przetwarzania i przekazu informacji, czy wreszcie niewydolność systemu
wdrożeń wszelkiego rodzaju innowacji w życiu społeczno-gospodarczym przynoszą takie
same rezultaty.
Spadek zainteresowania ludzi wynikami ich pracy może być również bardzo
niebezpieczny, zwłaszcza dla rozwoju intensywnego.
Wyrażając się skrótowo można powiedzieć, że istotą rozwoju ekstensywnego jest
mnożenie stanowisk pracy bez specjalnego ich unowocześniania, natomiast istota rozwoju
intensywnego polega na ciągłym unowocześnianiu metod pracy bez zwiększania liczby
stanowisk pracy.
Przy rozwoju ekstensywnym nieuchronne jest stałe, odpowiednio szybkie zwiększanie
globalnego zużycia materiałów i energii, które prędzej czy później musi prowadzić do
wyczerpania dostępnych dla społeczeństwa zasobów materiałów i energii, a w konsekwencji
do kryzysu materiałowego i energetycznego. Ponadto rozwój ekstensywny musi się łączyć ze
stałym wzrostem liczby ludności, który na danym zamkniętym obszarze nie może trwać w
nieskończoność. Dla każdego kraju ma on swoje granice.
Przy rozwoju intensywnym sytuacja jest inna — jego istotą jest bowiem wzrost
intensywności procesów informacyjnych w społeczeństwie jako układzie zorganizowanym.
Można więc przy tym typie rozwoju społeczno-gospodarczego utrzymać zużycie materiałów i
energii na stałym (a przynajmniej niezbyt szybko rosnącym) poziomie. To samo dotyczy
wzrostu liczby zatrudnionych w gospodarce. Natomiast konieczne jest permanentne
zwiększanie intensywności procesów informacyjnych.
Krótko mówiąc, przy rozwoju ekstensywnym musi wzrastać globalnie zużycie
materiałów i energii przez gospodarkę społeczną, natomiast nie musi wzrastać zużycie
informacji. Przy rozwoju intensywnym musi wzrastać wydajność procesów informacyjnych
(produkowania i wchłaniania przez życie społeczno-gospodarcze wszelkiego rodzaju
innowacji), natomiast nie musi wzrastać zużycie materiałów i energii. W związku z tym w
sytuacjach, gdy kończą się możliwości rozwoju ekstensywnego, powstaje konieczność

14

przejścia na rozwój intensywny — który nie ma tego rodzaju ograniczeń, jak rozwój
ekstensywny.
Oczywiście w praktyce życia społeczno-gospodarczego mamy najczęściej do
czynienia z mieszanymi typami rozwoju, w których występują elementy zarówno rozwoju
ekstensywnego, jak i intensywnego. Z reguły jednak przeważają elementy jednego z nich, a w
związku z tym dominują cechy jednego systemu.

Ekstensywne i intensywne systemy sterowania społecznego

Z obu omówionymi wyżej typami rozwoju społeczno-gospodarczego łączą się
określone systemy sterowania społecznego — rozumiane i jako planowe i zorganizowane
wywieranie wpływu na działania społeczne w skali całego narodu. W ramach systemu
sterowania społecznego funkcjonują ogólne charakterystyczne dlań metody organizacji i
kierowania, metody działania politycznego, oddziaływania za pośrednictwem propagandy,
wychowania, kultury itd.
System sterowania społecznego charakterystyczny dla typu rozwoju ekstensywnego
nie przywiązuje wielkiej wagi do spraw innowacji, wdrażania nowych systemów
organizacyjnych, nowych osiągnięć w dziedzinie kultury i nauki itp., starając się o
zachowanie mniej więcej nie zmienionego stanu technologii i organizacji społeczeństwa oraz
stałych metod sterowania działaniami społecznymi. Stosowane są przy tym różne blokady
procesów informacyjnych, jak np. ostra cenzura prewencyjna.
Rynek pracy jest tą dziedziną życia społeczno-gospodarczego, w której praktycznie
nie da się zahamować działania prawa popytu i podaży.
Rozwój ekstensywny jest możliwy wówczas, gdy na rynku pracy występuje
odpowiednio duża podaż siły roboczej. Przy dużej podaży siły roboczej jest ona stosunkowo
tania. W związku z tym system sterowania społecznego charakterystyczny dla ekstensywnego
typu rozwoju społeczno-gospodarczego — który będziemy w skrócie nazywać ekstensywnym
systemem sterowania społecznego — nie musi zbytnio liczyć siej z potrzebami ludności
pracującej, traktując ją w sposób „energiczny”. Jeżeli pracownicy nie chcą pracować lub są
nieposłuszni, wówczas można ich traktować ostro — karać, a nawet wyrzucać z pracy,
przyjmując na ich miejsce innych, którzy pracy poszukują. Jeżeli ludzie buntują się nie chcąc
słuchać władz politycznych, wówczas można ich zamykać do więzienia, odbierać im
możliwość znalezienia pracy i w ogóle odpowiednio ostro represjonować.
15

Dla ekstensywnych systemów sterowania społecznego charakterystyczne jest
chroniczne niedoinwestowanie tych wszystkich dziedzin życia społeczno-gospodarczego,
które pracują bezpośrednio ma potrzeby szerokich warstw ludności, takich jak — rolnictwo,
przemysł spożywczy i w ogóle przemysł lekki, budownictwo mieszkaniowe, komunikacja
miejska, ochrona zdrowia, ochrona środowiska, sieć żłobków, przedszkoli, szkół, wszelkiego
rodzaju usługi dla ludności itd.
Konieczność ciągłego budowania odpowiednio dużej liczby nowych stanowisk pracy
zmusza w tym systemie sterowania do inwestowania przede wszystkim w przemysł ciężki
oraz surowcowy i energetykę, a także powoduje dużą materiałochłonność i energochłonność
gospodarki.
Kadry kierownicze przy ekstensywnym systemie sterowania społecznego nie muszą
być specjalnie, w sposób regularny, kształcone w zakresie metod sterowania działaniami
ludzi; mogą one powoli uczyć się tych metod w praktyce. Nabyte doświadczenia są
wykorzystywane niemal do końca życia, gdyż organizacją pracy i metody kierowania ludźmi
albo w ogóle się nie zmieniają, albo zmieniają się bardzo powoli.
Ponieważ na zdobywanie odpowiednich umiejętności poprzez praktykę trzeba
długiego czasu, zatem ludzie obejmują przy tym systemie stanowiska kierownicze w
zaawansowanym wieku. Na najwyższych stanowiskach zasiadają najczęściej starcy.
Bardzo często ma też miejsce nepotyzm. O ile ludzie, którzy nie mają odpowiednich
powiązań rodzinnych, muszą zdobywać wiedzę konieczną do kierowania ludźmi poprzez
własne doświadczenia praktyczne, a to jest zawsze długa droga, o tyle ludzie spokrewnieni z
dygnitarzami mogą zdobywać informacje bezpośrednio od swych krewnych, dystansując
rywali.
Trzeba też stwierdzić, że ekstensywny system sterowania nie stawia zbyt wysokich
wymagań intelektualnych również szerokim rzeszom ludności pracującej — metody pracy
pozostają stałe, a co najwyżej zmieniają się bardzo powoli i w związku z tym przeciętny
pracownik, gdy raz nauczy się określonych metod pracy, może je potem stosować przez
bardzo długi okres.
Wszystko to powoduje, że jeżeli tylko są możliwości stosowania systemu
ekstensywnego, wówczas jest on bardzo chętnie stosowany, zwłaszcza przez kadry
kierownicze, które nie muszą się wysilać intelektualnie i psychicznie, dożywając na wysokich
stanowiskach późnego wieku. Dopiero w przypadku gdy podaż siły roboczej zaczyna maleć,
kadry kierownicze zostają zmuszone — z reguły bardzo się temu opierając — do
przechodzenia na system intensywny.
16

System sterowania społecznego charakterystyczny dla intensywnego typu rozwoju
społeczno-gospodarczego, który będziemy w skrócie nazywać intensywnym systemem
sterowania społecznego, musi (z powodu małej podaży siły roboczej) kłaść zasadniczy nacisk
na wzrost wydajności pracy, starając się o wprowadzanie wszelkiego rodzaju innowacji we
wszystkich dziedzinach życia społeczno-gospodarczego.
Mała podąż siły roboczej — charakterystyczna dla systemu intensywnego —
powoduje wzrost ceny siły roboczej. W związku z tym należy się poważnie liczyć z
rosnącymi potrzebami ludności pracującej. Trzeba ją wysoko opłacać, dbać o zaspokajanie jej
potrzeb, a nawet w przypadku gdy ludzie niezbyt dobrze pracują lub są nieposłuszni, nie
można sobie pozwolić na luksus ostrego ich karania, czy tym bardziej wyrzucania z pracy —
na miejsce wyrzuconego pracownika (nawet złego) trudno znaleźć innego. Nawet jeśli ludzie
przeciwstawiają się władzom politycznym, możliwości stosowania różnego rodzaju represji
są przy tym systemie ograniczone — przede wszystkim dlatego, że w przypadku stosowania
represji z reguły spada wydajność pracy.
Przy intensywnym systemie sterowania społecznego konieczne jest inwestowanie
przede wszystkim w te dziedziny życia społeczno-gospodarczego, które pracują na potrzeby
szerokich warstw ludności.
Zasadnicze znaczenie dla intensywnego systemu sterowania społecznego ma
wydajność procesów informacyjnych, która w długich okresach jest koniecznym warunkiem
zwiększania wydajności pracy. Niezbędne jest więc przy tym systemie wykorzystywanie
wszelkiego rodzaju talentów (które przy systemie ekstensywnym z reguły się marnują),
odpowiednia organizacja prac twórczych w różnych dziedzinach — od wynalazczości w
przemyśle do twórczości, naukowej i kulturalnej — dobra organizacja procesów
przetwarzania i przekazu informacji i wreszcie organizacja systemu wdrożeń innowacji.
Wszelkie blokady tych procesów (które nie są wcale groźne dla systemów ekstensywnych)
powodują analogiczne skutki, jak spadek podaży siły roboczej w systemie ekstensywnym —
tzn. prowadzą nieuchronnie do zablokowania rozwoju społeczno-gospodarczego, a w dalszej
konsekwencji do napięć i katastrof społecznych.
Intensywny system sterowania społecznego stawia bardzo duże wymagania kadrom,
zwłaszcza kadrom kierowniczym. W związku z koniecznością ciągłego wprowadzania
innowacji

we

wszystkich

dziedzinach

życia

społeczno-gospodarczego

wszelkie

doświadczenia starzeją się stosunkowo szybko i star ją się bezużyteczne (częściowo lub
całkowicie). Powoduje to konieczność ciągłego, regularnego kształcenia kadr kierowniczych
(i nie tylko kierowniczych). Sprawowanie funkcji kierowniczych przestaje być wyróżnieniem
17

czy charyzmatem, jak to ma często miejsce w systemach ekstensywnych, a staje się odrębnym
zawodem, do którego trzeba się specjalnie przygotowywać i w którym trzeba się stale
dokształcać i wysilać intelektualnie, W trakcie procesu kształcenia musi być serwowana
kadrom przede wszystkim wiedza dotycząca ogólnych metod rozwiązywania problemów z
zakresu sterowania działaniami ludzi oraz wiedza syntetyczna, nie zaś tylko informacje
szczegółowe dotyczące wybranych zagadnień, jak to ma miejsce w procesach kształcenia w
systemach ekstensywnych. Wiedzę metodyczną podawać można efektywnie tylko w trakcie
regularnego procesu kształcenia (w przeciwieństwie do wiedzy szczegółowej, którą można
zdobywać łatwo poprzez własne doświadczenia).
Konieczność ciągłego doskonalenia metod pracy i organizacji społeczeństwa zmusza
do ostrej merytorycznej selekcji kadr kierowniczych. Nie może tu mieć miejsca nepotyzm,
który z reguły nie prowadzi do wyselekcjonowania jednostek najbardziej odpowiednich do
pełnienia funkcji kierowniczych. Kadry kierownicze zmuszone są do bardzo intensywnej
pracy, której nie mogą najczęściej podołać ludzie w zaawansowanym wieku. W związku z
tym odpowiednio dobrani i przygotowani do pełnienia funkcji kierowniczych osobnicy
obejmują stanowiska w stosunkowo młodym wieku i również stosunkowo wcześnie idą na
emeryturę.
System doboru i przygotowania kadr kierowniczych charakterystyczny dla
ekstensywnego systemu sterowania społecznego stosowany był w Bizancjum, natomiast
system doboru kadr charakterystyczny dla intensywnego systemu sterowania społecznego
stosowany jest w USA.
System ten jest bardzo eksploratorski w stosunku do kadr kierowniczych, którym
stawia bardzo wysokie wymagania, nic więc dziwnego, że jest on stosowany najczęściej tylko
wówczas, gdy nie ma możliwości zastosowania systemu ekstensywnego.

18

Rozwiązywanie problemów decyzyjnych przez ośrodki kierownicze

Ogólno charakterystyka problemów decyzyjnych rozwiązywanych przez ośrodki
kierownicze

W procesach sterowniczych społeczeństwa jako układu zorganizowanego zasadniczą
rolę odgrywa rozwiązywanie problemów decyzyjnych i podejmowanie decyzji przez
odpowiednie ośrodki kierownicze..
W teorii organizacji określa się decydowanie jako dokonywanie nieprzypadkowego
wyboru działania. Wybieranie jest pojęciem szerszym niż decydowanie. Decydowanie
dotyczy tylko alternatyw mających znaczenie w działaniu.
W niniejszej pracy opierać się będziemy na analizie procesów decyzyjnych M.
Mazura.
Od trafności decyzji zależy w dużej mierze rezultat działań społecznych,
zmierzających do jej wykonania. Rozwiązywanie problemów decyzyjnych ma dla
zorganizowanego społeczeństwa zasadnicze znaczenie.
Przed podjęciem decyzji ośrodek kierowniczy — czyli ośrodek decyzyjny — musi
rozwiązać następujące typy problemów:
— p r o b l e m y p o z n a w c z e , które składają się z problemów diagnostycznych
(rozpoznanie istniejącej sytuacji) oraz problemów prognostycznych (prognoza możliwych
skutków poszczególnych wariantów decyzyjnych),
— p r o b l e m y d e c y z y j n e , które składają się z problemów postulacji (wybór
celów działania) oraz problemów optymalizacji (wybór sposobów działania).
Dopiero po rozwiązaniu wszystkich potrzebnych do podjęcia decyzji problemów
poznawczych i problemów decyzyjnych może być podjęta optymalna (lub maksymalnie
zbliżona do optymalnej) decyzja.
Przez e k s p e r t y z y opracowane dla potrzeb ośrodka decyzyjnego społeczeństwa
rozumiem informacje dotyczące rozwiązywania problemów poznawczych i problemów
decyzyjnych dostarczanych decydentom (czyli tym, których zadaniem jest podejmowanie
decyzji). Ludzie, którzy opracowują ekspertyzy dla potrzeb ośrodka kierowniczego, nazywani
są e k s p e r t a m i .

19

Rozwiązywanie problemów poznawczych dla decydentów ma mniejsze znaczenie,
natomiast jest bardzo ważne dla ekspertów, gdyż bez rozwiązania problemów poznawczych
nie mogą oni rozwiązać problemów decyzyjnych. Natomiast rozwiązanie problemów
decyzyjnych ma dla decydentów podstawowe znaczenie, gdyż bez rozwiązania tych
problemów nie mogą oni podjąć odpowiednich decyzji.
Rozwiązywaniem problemów poznawczych od dawna zajmowali się naukowcy,
natomiast rozwiązywanie problemów decyzyjnych przez długie, wieki było domeną
decydentów.
W miarę jak życie społeczne coraz bardziej się komplikowało, niektórzy decydenci
„…czując przez skórę, że z decydowaniem nie wszystko jest takie proste, jak się ich
poprzednikom wydawało, stwarzali sobie surogat optymalizatorów przez powoływanie
doradców. Nigdy jednak nie oznaczało to oddawania w ich ręce decyzji optymalizacyjnych,
skądże znowu, mogli oni doradzać to i owo, ale co z tego jest dobre, a co nie, najlepiej
wiedział sam władca, jako że władcy wszystko wiedzieli najlepiej: jak dowodzić wojskiem,
jak budować miasta, jak wychowywać młodzież, jaka religia jest prawdziwa (cuius regio, eius
religio) i jaka sztuka jest moralnie zdrowa. Trzeba też dodać, że nawet tak wynaturzona idea
optymalizacji rozpływała się w nicość, gdy wpływowi niedoradcy spostrzegali, jak
niewpływowi doradcy stają się wpływowymi, toteż alby uniemożliwić takie przepływanie
wpływów, doprowadzali z reguły do zinstytucjonalizowania doradztwa. Oznaczało to, że
członkiem rady przybocznej, rady starszych, senatu, czy jak one się tam jeszcze nazywały
można było zostać tylko z uprawnienia, a nie z rozumu, i w ten sposób błąd ciążący na
postulatorach przenosił się również na optymalizatorów.
Niemniej z czasem dokonywał się wyłom w łączeniu optymalizacji z postulacją,
ściślej zaś: dwa wyłomy, obydwa nieodwracalne i obydwa spowodowane przez naukę.
Pierwszy z nich postępował powoli, niedostrzegalnie, przez wieki i polegał na tym, że
pewne specjalności stawały się coraz trudniejsze, a w końcu stały się tak trudne, że żaden
władca nie tylko nie mógłby do nich wtykać swoich trzech groszy, ale nawet nie rozumiałby,
o czym mowa. Takimi dyscyplinami stały się przede wszystkim medycyna i technika.
Oczywiście, nawet nie będąc samemu lekarzem lub inżynierem, można w stosunku do
tych dyscyplin uprawiać postulację, np. żądać zwalczania chorób zawodowych lub budowania
automatów, ale optymalizacja w tych dyscyplinach już od dawna jest w rękach specjalistów.

20

Nie można sobie wyobrazić premiera czy prezydenta dyktującego chirurgom, jak wykonywać
operację nerek, albo inżynierom, jak konstruować regulatory elektroniczne”∗.
Jednakże wyłom ten bynajmniej nie doprowadził do wyodrębnienia grupy
specjalistów zajmujących się rozwiązywaniem problemów optymalizacyjnych (czyli
ekspertów opracowujących ekspertyzy dotyczące optymalizacji).
„Nie istniała ona nadal, a to, co powinna była zawierać, było rozparcelowane między
postulatorów i realizatorów. Linia podziału była dość wyraźna: władcy pogodzili się z
oddaniem wykonawcom decyzji optymalizacyjnych najeżonych trudnościami fachowymi,
wywołujących skutki wczesne i wyraźnie określone co do odpowiedzialności za te skutki.
Sobie zatrzymywali decyzje optymalizacyjne łatwe, o skutkach odległych, praktycznie
nieodpowiedzialne.
Na przykład, aby móc wykonać swoją pierwszą operację, chirurg musi mieć już za
sobą lata niezwykle trudnych studiów, skutki operacji będą widoczne zaraz, a błąd przy niej
popełniony ma wyraźnie określonego sprawcę. Natomiast zmiana programu nauczania, np.
historii, to produkt nieobowiązujących wypowiedzi konferencyjnych, na których wygłaszanie
może sobie pozwolić ktokolwiek, skutki zmiany ujawnią się najwcześniej za dziesięć lat, gdy
z kilkunastoletniego ucznia będzie początkujący zawodowiec, a gdy się ujawnią, to któż
potrafi stwierdzić, że ich przyczyną była ta właśnie zmiana programu nauczania. Nic
dziwnego, że o strukturze szkolnictwa z beztroską łatwością decydowali urzędnicy
administracyjni od wszystkiego.
Rzecz paradoksalna, pozostawienie lekarzom i inżynierom decyzji optymalizacyjnych
bynajmniej nie zostało potraktowane jako przekazanie im władzy — zostało im to zaliczone
do obowiązków pracowniczych jako podstawa do pociągania do odpowiedzialności za
niepowodzenia.
W sumie nie zmieniło to uświęconego podziału na zwierzchników (postulatorów) i
podwładnych (realizatorów), lecz tylko przyczyniło się do zmiany proporcji w rozdziale
decyzji optymalizacyjnych na część przypadającą zwierzchnikom (jako przywilej) i część
przypadającą podwładnym (jako trud).
Drugi wyłom nastąpił późno, ale — w skali dziejowej — miał przebieg błyskawiczny i
naruszył tradycyjny podział: zwierzchnik — podwładny. Był to wyłom dokonany przez
cybernetykę, czemu trudno się dziwić, przecież to nauka o sterowaniu, w której centrum
znajduje się problematyka optymalizacji, przedtem bezdomna i sublokatorska. O ile dawniej

∗

M. Mazur, Cybernetyka i charakter, Warszawa 1976, s. 108.

21

do postulowanego celu dobierano doraźnie i po amatorsku sposób jego osiągnięcia, to
cybernetyka wypracowała teoretyczne zasady postępowania i okazała ich uniwersalność, co
potwierdziło się w praktyce po wynalezieniu komputerów. Procedury optymalizacyjne
wymagają znakomitego opanowania matematyki, statystyki, programowania, nie może być
nawet mowy o przydzielaniu ich trochę postulatorom, a trochę realizatorom, bo ani jedni, ani
drudzy nie zrozumieliby z nich ani słowa. Zresztą słów w nich niewiele, prawie wszystko to
symbole logiczne i wzory matematyczne”∗
Dopiero dzięki cybernetyce mogło dojść do wytworzenia się odrębnej grupy
zawodowej ekspertów-optymalizatorów wypracowujących optymalne decyzje na podstawie
zgłoszonej przez ośrodek decyzyjny postulacji.
Rozwój cybernetyki przypadł w okresie, który nie bez powodu nazywa się epoką
rewolucji naukowo-technicznej albo rewolucji informacyjnej. W epoce tej ośrodki
kierownicze państw zmuszone są do przetwarzania i wykorzystywania coraz większych ilości
informacji, bez których trudno podejmować optymalne decyzje. Równocześnie w miarę
postępu techniki i komplikowania się organizacji nowoczesnych społeczeństw podejmowane
decyzje stają się coraz bardziej brzemienne w skutki.
Aby podejmować optymalne decyzje polityczne lub ekonomiczne, jak najlepiej
programować działalność ośrodków masowego przekazu informacji albo też decydować o
sprawach nauki i kultury, trzeba umieć z określonym prawdopodobieństwem przewidywać
społeczne skutki poszczególnych decyzji — i to nie tylko pod względem jakościowym, ale
również ilościowym. Wymaga to matematyzowania, formalizowania i w ogóle uściślania
wyników nauk społecznych. Konieczność zaś szybkiego przetwarzania różnego rodzaju
danych potrzebnych przy podejmowaniu decyzji zmusza do wykorzystywania maszyn
elektronicznych w jak najszerszym zakresie.
W związku z tym powstaje potrzeba opisywania zjawisk społecznych w języku
czytelnym dla specjalistów z różnych dziedzin, a ponadto umożliwiającym kodowanie i
przetwarzanie danych na maszynach elektronicznych. Konieczne jest też badanie procesów
społecznych metodami, które umożliwiają selekcję rzeczy istotnych, syntetyzowanie i
powiązanie w jedną całość szczegółowych danych dostarczanych przez różne nauki
społeczne. Niezbędna jest również metoda pozwalająca na uwzględnianie pewnych
właściwości zarówno ludzi, jak i urządzeń technicznych, by można było przewidywać
zachowanie społeczeństwa w określonych sytuacjach oraz skutki decyzji i działań

∗

Ibidem, s. 109-110.

22

społecznych

—

oczywiście

z

określonym

(wystarczającym

dla

praktyki)

prawdopodobieństwem. Potrzeby te w dużej mierze zaspokaja właśnie cybernetyka.
Cybernetyczne metody badania zjawisk społecznych pozwalają nie tylko z dużym
prawdopodobieństwem przewidywać zachowanie społeczeństwa, ale również określać
metody celowego wpływania ną postępowanie ludzi bez konieczności przeprowadzania
kosztownych i żmudnych badań empirycznych. Ma tc zasadnicze znaczenie dla
programowania i planowania działań społecznych oraz projektowania procesów sterowania
społecznego. W związku z tym cybernetyka społeczna znalazła zastosowanie w futurologii,
socjotechnice i socjodynamice.
W początkowym okresie rozwoju cybernetyki wyobrażano sobie, że główne jej
zastosowanie w rozwiązywaniu problemów decyzyjnych polegać powinno na wykorzystaniu
komputerów do elektronicznego gromadzenia i przetwarzania danych. Powstało wiele
nieporozumień, gdyż wyobrażano sobie, że komputery wyręczą ludzi w podejmowaniu
decyzji. Zapomniano, że same komputery nie mogą podejmować żadnych decyzji, że
wskazana przez nie decyzja wynika z programu, który do nich wprowadzono — a programy
są dziełem ludzi. Zapomniano też, że komputery służyć mogą jako pomoc tylko przy
podejmowaniu decyzji optymalizacyjnych, a nie postulacyjnych. A błędnych decyzji
postulacyjnych (dotyczących celu działań społecznych) nie naprawią nawet najdoskonalsze
rozwiązania i decyzje optymalizacyjne.
Z drugiej strony wielu ludzi uważało, że zastosowanie cybernetyki do rozwiązywania
problemów decyzyjnych ograniczać się powinno do magazynowania danych (ewentualnie ich
przetwarzania) oraz udostępniania ich decydentom na każde żądanie, czyli do wykorzystania
informatyki. Zapomniano przy tym, że informatyka do cybernetyki ma się mniej więcej tak,
jak rachunkowość do matematyki. Cybernetyka bowiem kryje w sobie o wiele większe
możliwości niż sama informatyka.
Powstały też u niektórych decydentów i ekspertów obawy przed wykorzystywaniem
cybernetyki do rozwiązywania problemów decyzyjnych. Korzystanie ze zdobyczy
cybernetyki wymaga odpowiedniego przygotowania. Ekspertyzy przygotowane metodami
tradycyjnymi były łatwo czytelne nawet dla ludzi bez większego przygotowania z zakresu
matematyki, logiki matematycznej, statystyki itd.; natomiast ekspertyzy opracowane
metodami cybernetyki wymagają specjalistycznego przygotowania. Zarówno praca ekspertaoptymalizatora, jak i praca decydenta staje się odrębnym, dość trudnym zawodem. Wielu
ludzi (w tym nawet bardzo wielu naukowców) o tradycyjnym wykształceniu, odczuwających
niechęć do uczenia się nowych, trudnych dla nich zagadnień poczuło się więc zagrożonych.
23

Zwłaszcza decydenci wolą uważać się za wybrańców, których kompetencje wynikają z
nominacji lub z wyboru (zależnie od tego, czy są to decydenci „centraliści”, czy
„demokraci”), a nie z przygotowania zawodowego.
Co więcej, stosowanie metod cybernetyki do rozwiązywania problemów decyzyjnych
w istotny sposób ogranicza woluntaryzm w podejmowaniu decyzji, a także kompromituje
amatorów „łapania ryb w mętnej wodzie”.
Tutaj też należy się doszukiwać jednego z bardzo istotnych źródeł niechęci i oporów
przeciwko szerszemu wykorzystywaniu cybernetyki do rozwiązywania zarówno problemów
poznawczych, jak i decyzyjnych.
Ta niechęć jest dziś bardzo poważnym hamulcem postępu na drodze optymalizacji
działań społecznych, który jest nieodzownym warunkiem przejścia na intensywny system
sterowania społecznego.
Informacje dostarczane ośrodkowi decyzyjnemu w formie ekspertyz stanowią
podstawę do podejmowania decyzji; od szybkości dostarczania tych informacji oraz od ich
wartości zależy w dużej mierze trafność decyzji oraz wydajność działań społecznych.
Metody i język cybernetyki pozwalają o wiele prędzej niż metody tradycyjne zarówno
uzyskiwać nowe informacje (nowe rozwiązania problemów poznawczych i decyzyjnych), jak
i kodować oraz przekazywać informacje. W związku z tym ośrodki decyzyjne, dysponujące
ekspertami i decydentami, którzy umieją sprawnie posługiwać się cybernetyką, są w stanie
pracować wydajniej i podejmować decyzje bardziej zbliżone do optymalnych niż ośrodki,
które takimi decydentami i ekspertami nie dysponują.
W tej sytuacji niechęć do cybernetyki, jak również w ogóle niechęć do stosowania
nowych, bardziej wydajnych metod pracy ośrodków decyzyjnych oraz ośrodków
opracowujących dla nich ekspertyzy może być łatwo wykorzystywana w ramach walki
konkurencyjnej,

która

toczy

się

zarówno

na

płaszczyźnie

wewnętrznej,

jak

i

międzynarodowej.
W dzisiejszej epoce rewolucji naukowo-technicznej podejmowanie decyzji — i to nie
tylko optymalizacyjnych, ale nawet i postulacyjnych — staje się w coraz większym stopniu
domeną specjalistów z tego właśnie zakresu, a coraz mniej mają do powiedzenia amatorzy
bez odpowiedniego przygotowania, i to bet względu na to, czy sprawują władzę z nominacji,
czy z wyboru (nawet i najbardziej demokratycznego). Oczywiście fachowcy muszą pracować
w interesie społeczeństwa (czy określonych grup społecznych), a wobec tego konieczna jest
skuteczna kontrola ich działalności nie tylko zawodowa, ale także, a nawet przede wszystkim
społeczna, gdyż społeczeństwo jest użytkownikiem pracy decydentów.
24

Demokratyzacja naszego życia nie powinna polegać na tym, aby trudne decyzje —
zwłaszcza optymalizacyjne — oddawać w ręce ludzi niekompetentnych, którzy z powodu
braku odpowiedniej wiedzy musieliby się stać obiektem manipulacji ze strony (często
ukrytych za ich plecami) fachowców, lecz na tym, aby społeczeństwo mogło samo wybierać,
z pomocy których fachowców chce korzystać przy rozwiązywaniu swych problemów
decyzyjnych, oraz na tym, aby mogło ono — poprzez demokratycznie wybrane organy
przedstawicielskie — sprawować nad nimi kontrolę.
Oczywiście przy takim podejściu decydowanie — czyli mówiąc tradycyjnie
sprawowanie funkcji kierowniczych — nie może być traktowane jako jakieś wyróżnienie czy
wywyższenie, lecz jako wykonywanie określonego zawodu, takiego samego jak każdy inny, a
w związku z tym nie dającego podstaw do czerpania specjalnych korzyści.

Problemy doboru ekspertów i opracowywania ekspertyz dla ośrodków
kierowniczych

Dobre funkcjonowanie ośrodków decyzyjnych wymaga optymalizacji ekspertyz, dla
których kluczowe znaczenie ma dobór dobrze wyszkolonych i uczciwych ekspertów.
Przy doborze ekspertów zasadnicze znaczenie ma trafne rozpoznanie ich
merytorycznych kwalifikacji. Ośrodek kierowniczy (decyzyjny) powinien mieć dobre
rozeznanie populacji specjalistów, którzy mogą być potencjalnymi ekspertami w zakresie
rozwiązywania różnych problemów decyzyjnych. W dotychczasowej praktyce najczęściej o
doborze ekspertów decydowały mniej lub bardziej przypadkowe, a nie merytoryczne względy
— takie jak osobiste znajomości, powiązania klikowe, rodzinne, umiejętności skutecznego
reklamowania swych usług itp. Przy przechodzeniu ha intensywny system sterowania
społecznego sytuacja ta musi ulec zasadniczej zmianie.
Eksperci powinni być szkoleni — i to nie tylko w swojej specjalności, ale także w
zakresie ogólnych problemów sterowania społecznego. Oczywiście nie wystarczy sama
wiedza zdobyta na uczelni, konieczne jest permanentne doszkalanie i informowanie.
Praca ekspertów powinna być weryfikowana zarówno poprzez opracowywanie
kontrekspertyz, krytykujących rozwiązania podane w ekspertyzie i proponujących
rozwiązania alternatywne, jak i poprzez badanie skutków zastosowań proponowanych w
ekspertyzach rozwiązań.

25

W dotychczasowej praktyce naszych ośrodków decyzyjnych często zdarzało się tak,
że eksperci, którzy doradzali błędne rozwiązania jednej ekipie decydentów, następnie, kiedy
ta ekipa — często właśnie wskutek zastosowania tych rozwiązań — upadała, odcinali się od
niej, krytykowali ją i zręcznie oferując swe usługi wkradali się w łaski ekipy następnej.
Można nawet powiedzieć, że w sferze doboru ekspertów działa analogiczne prawo jak
w sferze obiegu pieniędzy — przy swobodnym obiegu zła moneta wypiera z obiegu dobrą.
Dobry fachowiec nie ma czasu ani ochoty na reklamowanie swych usług i bawienie się w
jakieś rozgrywki personalne czy intrygi gabinetowe; natomiast zły fachowiec całą swą energię
i czas poświęca właśnie na tego rodzaju działalność, a w związku, ż tym przy „swobodnym
krążeniu ekspertów” ma przewagę nad dobrym fachowcem.
Tylko odpowiednia organizacja rozpoznania populacji specjalistów oraz fachowa
weryfikacja

rezultatów

ich

pracy

przez

decydentów

może

zapobiec

doborowi

nieodpowiednich ekspertów.
Umiejętność znajdywania odpowiednich ludzi, organizowania współpracy z nimi oraz
oceny rezultatów ich pracy stanowi właśnie jedną z najważniejszych (a może najważniejszą)
fachowych kwalifikacji decydentów; decydenci bowiem nie mogą i nie muszą znać się na
wszystkim, ale powinni umieć korzystać z usług fachowców.
Dalsze zagadnienie — zasadnicze dla samych decyzji — to sposób opracowania
ekspertyz.
Ekspertyzy

powinny

zawierać

rozwiązania

problemów

poznawczych

—

diagnostycznych i prognostycznych oraz rozwiązania problemów decyzyjnych — postulacji i
optymalizacji. Spośród tych grup problemów decydent powinien sam umieć opracowywać i
rozwiązywać przynajmniej problemy postulacji.
Rozwiązania problemów diagnostycznych w ramach ekspertyzy opracowanej dla
ośrodka decyzyjnego powinny być podawane w formie syntetycznej, ze szczególnym
uwzględnieniem decyzji, które są możliwe do podjęcia w danej sytuacji społecznogospodarczej. Zasadniczym elementem ekspertyzy diagnostycznej jest właśnie wykaz
możliwych decyzji.
W ramach ekspertyzy opracowywanej dla potrzeb ośrodka decyzyjnego powinny być
również podane rozwiązania problemów prognostycznych, przy czym chodzi tu o wskazanie
zbioru możliwych sytuacji, w których może się w przyszłości znaleźć społeczeństwo.
Pożądane jest również określenie prawdopodobieństw tych stanów, a ponadto wskazanie
możliwych skutków poszczególnych decyzji, które może podjąć ośrodek decyzyjny w danej
sytuacji. Prognozy skutków tych decyzji powinny być przedstawiane w postaci różnych
26

wariantów. Niestety ten wymóg nie zawsze może być spełniony, należy więc żądać, aby
podawany był choć jeden — najbardziej prawdopodobny wariant prognozy skutków dla
każdej decyzji.
W praktyce naszych ośrodków decyzyjnych bardzo często opracowywano tylko jeden
wariant decyzji, a jej skutki przewidywano według życzeń decydentów. Oczywiście takie
prognozy często się nie sprawdzały, o czym najlepiej świadczą rezultaty decyzji o podwyżce
cen żywności w 1980 r., która doprowadziła do fali strajków i upadku gierkowskiej ekipy
decydentów.
Oceny kwalifikacji ekspertów opracowujących ekspertyzy zawierające rozwiązania
problemów prognostycznych opierać się winny na rzeczywistej trafności prognoz, które
opracowywali ci eksperci, nie zaś na autorytecie czy pozycji ekspertów.
Problemy postulacji rozwiązywane są najczęściej na podstawie określonych
dezyderatów ideologicznych. W praktyce jednak rozwiązania wielkich problemów postulacji
muszą być niejako „rozmienione” na mniejsze, bardziej szczegółowe rozwiązania. Przy
rozwiązywaniu tych bardziej szczegółowych problemów postulacji, które trudno rozwiązać
opierając się jedynie na generalnych założeniach ideologicznych, pomocne mogą być metody
cybernetyki społecznej. Właśnie umiejętność rozwiązywania tych szczegółowych problemów
postulacji powinna być traktowana jako podstawowa kwalifikacja decydentów, zwłaszcza w
centralnym ośrodku decyzyjnym. Przy pewnych szczególnie skomplikowanych problemach
tego rodzaju konieczna może być również pomoc eksperta-postulaiora, którego zasadniczym
zadaniem będzie przewidywanie ubocznych skutków wyboru takich lub innych celów. Jest to
istotne zwłaszcza wówczas, gdy są do osiągnięcia różne cele.
Jeżeli na przykład ośrodek decyzyjny chce z jednej strony osiągnąć cel, jakim jest
zaspokajanie potrzeb społeczeństwa (lub określonych grup społecznych), a z drugiej strony
cel, jakim jest zapewnienie bezpieczeństwa, wówczas powstaje problem — jakie cele w jakim
czasie należy osiągać. Czy najpierw dążyć do zapewnienia maksymalnego bezpieczeństwa
kosztem mniejszego zaspokajania potrzeb społecznych, czy też odwrotnie A może dałoby się
choć częściowo osiągnąć oba te cele równocześnie.
Rozwiązania problemów optymalizacji w ramach ekspertyzy opracowywanej na
użytek ośrodka decyzyjnego muszą być oparte na prawidłowych rozwiązaniach problemów
diagnostycznych, problemów prognostycznych i problemów postulacji; jeżeli rozwiązania
tych trzech grup problemów (lub choćby tylko jednej z nich) będą błędne, wówczas nie
pomoże nawet najlepsza ekspertyza optymalizacyjna.

27

Rozwiązania problemów optymalizacyjnych powinny wskazać, z jakich środków
(istniejących w danym momencie lub tych, które będą istniały w przyszłości) i za pomocą
jakich metod można w danej sytuacji osiągnąć postulowane cele.
Jeżeli decyzja postulacyjna nie jest jeszcze podjęta, wówczas konieczne jest podanie
rozwiązań problemów optymalizacyjnych dla wszystkich decyzji, jakie wchodzą w grę. Gdy
zaś decyzja postulacyjna została już podjęta, wówczas wystarczy podanie jednego
rozwiązania — dla tej właśnie podjętej już decyzji. W tym ostatnim przypadku rozwiązanie
problemu optymalizacji polega na wskazaniu takiego sposobu realizacji postulowanego celu,
jaki minimalizuje nakłady na jego realizację oraz niepożądane skutki uboczne (takie jak
zanieczyszczenie środowiska, dodatkowe napięcia społeczne itp.).
W zakresie rozwiązywania szeroko pojętych problemów optymalizacji skuteczne
okazały się metody cybernetyki, a zwłaszcza cybernetyki społecznej∗. Jako przykład można tu
wskazać rozwiązanie problemów doboru odpowiednich realizatorów decyzji, a także
bodźców.
Podstawowe ekspertyzy dla potrzeb centralnego ośrodka decyzyjnego społeczeństwa
powinny wychodzić z rozwiązań problemów diagnostycznych i prognostycznych dotyczących
rozwoju ludności, a następnie rozwoju gospodarczego. Dopiero opierając się na nich można
rozwiązywać problemy postulacji i optymalizacji działań społeczno-gospodarczych i
politycznych.
Rozwiązania prognostyczne dotyczące rozwoju ludności powinny być traktowane jako
podstawowe, gdyż procesy demograficzne przebiegają w dłuższym cyklu niż te procesy
gospodarcze, które mogą w jakimś stopniu podlegać sterowaniu przez ośrodek kierowniczy
społeczeństwa. Dlatego też procesy rozwoju gospodarczego w tym zakresie, w jakim mogą
podlegać sterowaniu, muszą być dostosowane do sytuacji wynikającej z rozwoju ludności, a
nie na odwrót.
Oczywiście decydenci powinni również być odpowiednio zorientowani zarówno w
metodach rozwiązywania problemów poznawczych, jak i decyzyjnych, gdyż w przeciwnym
razie mogą łatwo stać się obiektem manipulacji ze strony ekspertów o wyższych
kwalifikacjach merytorycznych.

Problemy doboru decydentów oraz kontroli ich pracy
∗

Por. np. J. Kossecki, Cybernetyka społeczna, Warszawa 1981.

28

Zadaniem decydentów jest decydowanie o celach (postulacja) i sposobach
(optymalizacja) działalności społecznej. To właśnie decydowanie uważane jest za istotę
sprawowania władzy. Aby skutecznie sprawować władzę, trzeba nie tylko móc decydować o
celach i metodach działalności, ale również mieć możność zapewnienia realizacji tych
decyzji. Spełnienie obu tych warunków umożliwia sterowanie społeczeństwem — czyli
wywieranie skutecznego wpływu na działania społeczne.
Do skutecznego sterowania społeczeństwem — oprócz siły materialnej w postaci
środków przymusu fizycznego i ekonomicznego — konieczne jest również posiadanie
odpowiednich informacji. Dotyczyć one powinny aktualnej sytuacji, w jakiej znajduje się
sterowane społeczeństwo, możliwych zmian tej sytuacji w bliższej lub dalszej przyszłości
oraz metod skutecznego sterowania społeczeństwem. Wszystkie te informacje nazwać
możemy ogólnie informacjami o odpowiedniej wartości sterowniczo-społecznej. Tylko ci
ludzie, którzy dysponują wiedzą o wartości społeczno-sterowniczej (i to dysponują w
odpowiednim czasie i miejscu), mogą faktycznie sterować społeczeństwem — czyli być
faktycznymi decydentami (ludźmi sprawującymi rzeczywistą władzę); sama siła materialna
nie wystarczy.
Historia zna wiele przykładów, gdy pewne grupy ludzi zdobywały władzę nad
społeczeństwem, opierając się na sile materialnej, np. militarnej, ale nie dysponowały
odpowiednim potencjałem informacji o wartości społeczno-sterowniczej i wówczas
stopniowo władza wymykała się im z rąk, przechodząc w ręce innych ludzi, którzy
wprawdzie nie dysponowali środkami przymusu fizycznego, ale wiedzieli, jaka jest
rzeczywista sytuacja społeczeństwa i jak można nim skutecznie sterować. Ludzie ci, chcąc
odsunąć od władzy grupę rządzącą, z reguły starali się przede wszystkim odciąć ją od
dopływu rzetelnych informacji o aktualnym stanie społeczeństwa (np. fałszowali, naciągając
lub ukrywając sprawozdania czy raporty oraz nie dając prawdziwych informacji o stanie
społeczeństwa) i o możliwościach zmian tego stanu (np. fałszując prognozy), a następnie
dostarczali

ośrodkowi

kierowniczemu

odpowiednio

spreparowane

rady

dotyczące

podejmowania decyzji. W rezultacie takich działań faktyczna wsadza przemieszczała się,
stopniowo przechodząc w ręce tych, którzy więcej wiedzieli, czyli dysponowali
odpowiednimi informacjami o wartości społeczno-sterowniczej.
Nic dziwnego też, że powstawanie struktury władzy w każdym zorganizowanym
społeczeństwie było i jest ściśle sprzężone ż procesem koncentracji wartościowych
informacji. Już na najniższym szczeblu władzy przełożony stara się koncentrować w swym
29

ręku cząstkowe informacje dostarczane mu przez podwładnych oraz monopolizować kontakty
z przełożonymi wyższego szczebla, którzy są dysponentami informacji w szerszym zakresie
(a ponadto zazwyczaj dysponentami środków energomaterialnych w postaci np.
odpowiednich funduszy). Na ogół przełożeni nie są zainteresowani w tym, aby ich podwładni
dysponowali całością informacji i kontaktów koniecznych do kierowania daną organizacją,
gdyż wówczas stanowiliby dla nich konkurencję. Przełożony najczęściej stara się więc
wytworzyć barierę zapobiegającą rozproszeniu informacji będących w jego dyspozycji.
Barierę taką wytwarza się głównie poprzez zachowanie tajemnicy wobec otoczenia. Ponadto
nieraz przełożeni starają się również izolować podlegające im jednostki, aby nie mogły się
one kontaktować i wymieniać informacji bez udziału przełożonego.
Im większa i bardziej skomplikowana organizacja, tym większe znaczenie ma również
(obok rozeznania sytuacji aktualnej i umiejętności przewidywania możliwych sytuacji)
umiejętność doboru skutecznych metod sterowania ludźmi, czyli wiedza fachowa dotycząca
sterowania społeczeństwem. Na nic bowiem zda się prawidłowe rozeznanie sytuacji, a nawet
umiejętność przewidywania przyszłych sytuacji, jeżeli ośrodek kierowniczy zastosuje
nieodpowiednie metody sterowania, które, zamiast uzdrowić sytuację polityczną lub
gospodarczą, doprowadzą do buntu i rozruchów i w konsekwencji sytuację tę jeszcze
pogorszą.
Ta fachowa wiedza o skutecznych metodach sterowania społeczeństwem była również
od bardzo dawnych czasów koncentrowana w ręku ludzi sprawujących władzę. Jeżeli jakaś
grupa dysponowała tego rodzaju wiedzą, a przy tym miała ona nią wyłączność, wówczas
tylko ona mogła skutecznie sterować społeczeństwem. Mogła też obsadzać kierownicze
stanowiska swoimi ludźmi. Jeżeli jednak nie zostali oni wtajemniczeni w fachową wiedze o
sterowaniu społeczeństwem, wówczas przy pomocy odpowiednio dobranych doradców
można było nimi sterować bardzo skutecznie. Manipulacje takie były tym bardziej ułatwione,
jeżeli figuranci mieli jakieś słabości lub winy na sumieniu.
Zdarzało się, że do władzy dochodził nagle człowiek o silnym charakterze i talencie
politycznym, ale bez odpowiedniego przygotowania fachowego w sztuce rządzenia. Człowiek
taki najczęściej nie był w stanie przeprowadzić swych koncepcji, które były bądź nierealne,
bądź wymagały innego sposobu realizacji niż ten, który chciał stosować utalentowany
dyletant stojący na czele państwa. W rezultacie ów szef albo prowadził awanturniczą

30

politykę, która prędzej czy później doprowadzała do upadku jego samego lub państwo∗, albo
też musiał stopniowo uzależniać się od fachowych doradców, może mniej od niego
utalentowanych, ale za to o lepszym przygotowaniu fachowym w zakresie sztuki rządzenia
państwem — przykładem może tu być niejeden prezydent USA.
W świetle tych prawidłowości warto też spojrzeć na niektóre przyspieszone kariery
polityczne, jakich sporo można było obserwować w ostatnich czasach.
Dzisiejsi politycy najczęściej zdobywają władzę nie od razu, lecz stopniowo wznoszą
się po szczeblach aparatu władzy — najpierw są posłami, potem ministrami zanim zostaną
premierami czy prezydentami. Nawet dyktatorzy nie zawsze w sposób nagły dochodzą do
władzy. Bardzo często w chwili objęcia dyktatury mają już za sobą długi staż na wysokich
stanowiskach państwowych, na których mogli nauczyć się techniki sprawowania władzy. W
takich przypadkach formalny dyktator może być równocześnie dyktatorem faktycznym,
dysponując bowiem odpowiednią wiedzą nie jest całkowicie uzależniony od swych
doradców.
Warto jednak zauważyć, że zdolni doradcy poradzą sobie i z takim casusem.
Sprawujący władzę bardzo często w miarę upływu czasu nabiera przesadnej pewności siebie,
zaczyna traktować swe życzenia jako rzeczywistość i nie lubi przyjmować do wiadomości
tych wszystkich informacji, które nie odpowiadają jego pragnieniom. W takiej sytuacji
zręczni doradcy mogą schlebiać władcy dostarczając mu odpowiednio spreparowane
informacje zgodne z jego oczekiwaniami, a odcinać od dopływu informacji prawdziwych.
Taki władca będzie się obracał w świecie urzędowych fikcja serwowanych mu przez
doradców i mimo swej wiedzy i doświadczenia w zakresie sztuki rządzenia państwem,
zacznie podejmować coraz częściej błędne decyzje, aż w końcu doprowadzi do sytuacji, w
której jakaś nierozważna decyzja spowoduje bunt, umożliwiając dojście do władzy jego
∗

Jako przykład może tu służyć Józef Piłsudski, który był człowiekiem o wyjątkowo silnym charakterze i
wielkim talencie politycznym (w pewnym sensie wręcz genialnym). Stanął on na czele państwa opolskiego
właściwie bez żadnego przygotowania, a cała praktyka w dziedzinie pracy państwowej sprowadzała się do
kilkumiesięcznego udziału w pracach utworzonego 6 XII 1916 r. przez niemieckie władze kadłubowego organu
politycznego — Tymczasowej Rady Stanu. Nie mając odpowiednich kwalifikacji musiał korzystać z pomocy
współpracowników specjalistów, którzy dysponowali większymi kwalifikacjami w zakresie sterowania
współczesnym państwem. Wśród tych współpracowników — jak uskarżał się sam Piłsudski na zjeździe
legionistów w Kaliszu w 1927 r. — znajdowało się sporo obcych agentów. Rezultat był taki, że mimo dobrych
intencji i niewątpliwie wielkiego talentu, J. Piłsudski — choć w pewnych sprawach podejmował decyzje bardzo
trafne — doprowadził państwo polskie do konfrontacji z państwem radzieckim, której konsekwencją, wobec
zagrożenia ze strony imperializmu niemieckiego, była samotna walka z Rzeszą Niemiecką i katastrofa.
Wprawdzie ta katastrofa nastąpiła kilka lat po śmierci Piłsudskiego, ale jednak w okresie, kiedy nawą
państwową kierowali wierni uczniowie i kontynuatorzy polityki Marszałka. Katastrofa była tym bardziej
nieuchronna, że Piłsudski (który w sprawach wojskowych był również tylko samoukiem) nie doceniał roli
nowoczesnych broni i pozostawił naszą armię w stanie bardzo staroświeckim — zarówno w dziedzinie
uzbrojenia, jak i organizacji.

31

przeciwnikom, czyhającym tylko na odpowiednią okazję (czasem nawet ją przyspieszając),
aby go od władzy odsunąć. W takich przypadkach przyczyną upadku władcy nie są jego
niskie kwalifikacje, lecz despotyczny charakter oraz zbytnia pewność siebie.
Narzędziem w rękach doradców są jednak w pierwszym rzędzie ci kierownicy państw,
którzy bez odpowiedniego przygotowania uzyskali nagle swe stanowiska (wszystko jedno,
czy w drodze wyboru, nominacji, czy też zagarnięcia siłą), przeskakując wiele istotnych
szczebli w strukturze, kierowniczej państwa.
Zdarzało się też nieraz w historii, że władca, przywódca czy dyktator w obawie przed
potencjalnymi konkurentami do tego stopnia monopolizował informacje niezbędne do
rządzenia państwem, że bał się nawet przygotowywać następców, którzy w razie śmierci lub
choroby mogliby go zastąpić. W takich wypadkach śmierć władcy doprowadza do poważnych
zaburzeń w państwie, nie ma bowiem ludzi o odpowiednich kwalifikacjach, którzy mogliby
zastąpić zmarłego. Historia, zna wiele przypadków rozpadania się państw, a nawet imperiów
po śmierci ich twórców — przykładem mogą być imperia Czyngis-chana i Tamerlana.
Zabezpieczenie trwałości władzy państwowej może być uzyskane przez udostępnienie
odpowiednich informacji i przygotowanie do rządzenia całej grupy, osób, którą socjologowie
nazywają elitą władzy. W dawnych państwach elitę władzy stanowiła arystokracja otaczająca
władcę. W nowoczesnych państwach elitę władzy stanowią odpowiednio przygotowane kadry
polityczne.
Kształcenie i selekcja kadr kierowniczych. Jest szczególnie ważnym problemem w
dzisiejszej epoce rewolucji naukowo-technicznej. Sprawowanie funkcji kierowniczych
(decyzyjnych), przynajmniej od pewnego szczebla w górą, staje się odrębnym zawodem,
który wymaga specjalistycznego przeszkolenia i ma swoją specjalną etykę zawodową. W
przypadku gdy stanowiska decydentów zajmują ludzie bez odpowiednich kwalifikacji,
rzeczywisty wpływ na decyzje mają różne „szare eminencje” umiejące sterować
społeczeństwem i samymi formalnymi decydentami. W rezultacie formalnie decyzje
podejmuje i odpowiada za nie decydent-figurant, a faktycznie ktoś inny, ktoś ukryty przed
społeczeństwem i praktycznie nieodpowiedzialny za skutki decyzji. Innej alternatywy niestety
nie ma.
Błąd w sztuce sterowania społecznego, błąd w podejmowaniu decyzji w zawodzie
decydenta powoduje skutki bardzo szerokie i długofalowe, groźniejsze niż w każdym innym
zawodzie. Podejmowanie się funkcji kierowniczych bez odpowiedniej wiedzy i umiejętności
— a zwłaszcza bez umiejętności współpracy ze sztabem specjalistów, umiejętności

32

prognozowania skutków swoich decyzji i w ogóle bez znajomości problemów i metod
sterowania społecznego — należy ocenić jako nieetyczne.
Lekarz, zanim zostanie dopuszczony do ratowania życia chorym, musi odbyć długie
studia i praktykę. Natomiast decydentem — zwłaszcza politycznym — od którego decyzji
może zależeć byt całego narodu, może zostać praktycznie człowiek bez odpowiednich
kwalifikacji merytorycznych w zawodzie decydenta — np. absolwent z dyplomem tzw.
inżyniera barbórkowego.
Konieczne jest stworzenie odpowiedniego systemu doboru, selekcji, regularnego
szkolenia i kształcenia kadr kierowniczych w zakresie rozwiązywania problemów
decyzyjnych i metod sterowania społecznego, a także stworzenie systemu ich weryfikacji.
Podstawą zaś oceny ludzi sprawujących władzę muszą być nie słowa, lecz rezultaty decyzji
podejmowanych przez nich.
O tych sprawach niechętnie się mówi. Podnosi się też często demagogiczny argument,
że nie można nikomu ograniczać dostępu do stanowisk kierowniczych. W takim stwierdzeniu
tkwi ukryte założenie, że pełnienie funkcji kierowniczych jest jakimś wyróżnieniem, jeżeli nie
wręcz charyzmatem, a ludzie, którzy te funkcje pełnią, zasługują na specjalny szacunek. Jest
to nastawienie postfeudalne. W nowoczesnym społeczeństwie, a zwłaszcza społeczeństwie
socjalistycznym, funkcje kierownicze (od pewnego szczebla wzwyż, od którego — to jest
kwestia dyskusji) powinny być traktowane jako specjalny zawód, nie gorszy i nie lepszy niż
inne zawody. Nie ma żadnych podstaw do tego, aby np. minister miał się uważać za kogoś
lepszego niż ekspedientka czy portier. O społecznym prestiżu każdej osoby powinien
decydować nie sam fakt wykonywania takiego lub innego zawodu, lecz to, w jaki sposób
wywiązuje się ona ze swoich obowiązków służbowych.
Jeżeli ktoś chciałby się powoływać na prawo popytu i podaży, to można, stwierdzić,
że jak na razie, jest bardzo duża podaż ludzi chętnych do wykonywania funkcji decydentów,
nie ma więc powodu, aby ich specjalnie wysoko wynagradzać.
Oczywiście nie można nikomu zamykać dostępu do żadnego zawodu — a zatem
również i zawód decydenta powinien być ogólnodostępny, tego wymagają elementarne
normy demokracji. Ale z tego nie wynika, że można ten zawód wykonywać bez
odpowiedniego przygotowania i kwalifikacji. Demokracja w tej dziedzinie powinna polegać
na tym, aby każdy, kto chce zostać decydentem, mógł zdobyć odpowiednie kwalifikacje, a nie
na tym, by pozwalać ignorantom podejmować różne decyzje, których koszty ponosi całe
społeczeństwo.

33

W gestii społeczeństwa powinny być decyzje postulacyjne podejmowane przez
demokratycznie wybranych przedstawicieli, a w szczególnie istotnych sprawach nawet przez
całe społeczeństwo, np. w drodze plebiscytu. Natomiast decyzje optymalizacyjne muszą być
domeną specjalistów, jednakże przy zachowaniu prawa społeczeństwa do kontroli wykonania
tych decyzji. Nadzór nad decyzjami optymalizacyjnymi i ocena ich wyników powinny być
podstawą kontroli i oceny kadr decydenckich zarówno w skali ogólnospołecznej, jak i w skali
mniejszych grup społecznych czy instytucji.
Można się spierać, czy decyzje dotyczące celów działalności przedsiębiorstwa mają
spoczywać w ręku całego społeczeństwa, czy też w rękach załogi przedsiębiorstwa, ale
niezależnie od tego, jakie rozwiązanie się wybierze, decyzje co do sposobów realizacji tych
celów muszą spoczywać w rękach fachowców kierujących przedsiębiorstwem. Oczywiście
można i należy sprawdzać wyniki decyzji optymalizacyjnych podejmowanych przez
fachowców (z punktu widzenia realizacji postawionych przed nimi celów), nie należy
natomiast dopuszczać, aby niefachowcy mieszali się do samych decyzji optymalizacyjnych,
dyktując specjalistom, jak mają realizować postawione przed nimi cele.
Skuteczna kontrola wymaga dostępu do odpowiednich informacji, dlatego właśnie
udostępnienie społeczeństwu obiektywnych informacji dotyczących wyników różnych —
podejmowanych przez decydentów — decyzji optymalizacyjnych stanowi niezbędny warunek
społecznej oceny kadr kierowniczych (decydenckich).

34

Informacja

a

rozwój

społeczno-gospodarczy

rywalizacja

międzynarodowa

Rola informacji w rozwoju społeczno-gospodarczym

W minionym okresie rozwój społeczno-gospodarczy, a także rozwój potencjału
militarnego poszczególnych krajów, zależał głównie od liczebności społeczeństwa oraz od
zdolności wytwórczych przemysłu ciężkiego. Natomiast we współczesnej epoce — zwanej
często epoką rewolucji informacyjnej — zasadniczego znaczenia nabiera inny czynnik:
szybkość dokonywania nowych odkryć (przede wszystkim naukowych), wynalazków i
wszelkiego rodzaju usprawnień, a także szybkość ich praktycznego wykorzystywania
(wdrażania),

czyli

inaczej

mówiąc

wydajność

społecznych

procesów

produkcji,

przetwarzania, rozpowszechniania i wdrażania informacji.
Aby zrozumieć, jak wielki przełom nastąpił w dziedzinie procesów informacyjnych w
ciągu trzech dziesięcioleci powojennych, warto sobie uprzytomnić, że w omawianym okresie
w ciągu 10—15 lat podwaja się liczba opublikowanych prac naukowych, a żyjący w tym
czasie naukowcy stanowią około 75% populacji naukowców wszystkich okresów historii.
Mniej więcej co 7 lat podwaja się liczba naukowców w ZSRR, co 10 lat w USA, co 15 lat w
Europie Zachodniej. Wzrosła też niesłychanie prędkość komunikowania — w ostatnim
stuleciu 107-krotnie, a także prędkość przetwarzania informacji — 106-krotnie.
W Stanach Zjednoczonych mówi się dziś o przechodzeniu ze społeczeństwa
przemysłowego w społeczeństwo informacyjne. Najlepiej świadczą o tym liczby:
„W 1950 r. 65% amerykańskiej siły roboczej zatrudnione było w przemyśle. Dziś
odsetek ten spadł do około 30%. Jest to zmiana zasadnicza. W 1950 r. w sektorze
informacyjnym pracowało 17% ogółu siły roboczej. Obecnie — 55%. Pod pojęciem sektora
informacyjnego lub zawodów informacyjnych rozumie się te zawody, które wiążą się z
tworzeniem, przetwarzaniem i dystrybucją informacji, włącznie z bankami, giełdami,
towarzystwami ubezpieczeniowymi, oświatą i administracją państwową”∗.

Dawniej lansowano pogląd, że społeczeństwo amerykańskie staje się społeczeństwem
usług. „Tymczasem jeżeli odliczyć zawody informacyjne, okaże się, że odsetek osób
∗

L. Pastusiak, Społeczeństwo informacyjne?, „Trybuna Ludu”, 20 stycznia 1981 r.

35

zatrudnionych w sektorze usług od kilkudziesięciu lat utrzymuje się mniej więcej na tym
samym poziomie: 11—12%. Zmienia się przy tym oczywiście struktura zatrudnienia
wewnątrz sektora usług”∗.
Informacja stała się dziś jednym z zasadniczych produktów i towarów. Z jednej strony
umożliwia ona optymalne zaspokajanie stale rosnących potrzeb ludzkich, przy minimalnym
zużyciu materiałów i surowców, a z drugiej strony sama zaspokaja potrzeby informacyjne
ludzi, których względna rola stale rośnie. Pracownicy informacyjni — podobnie jak robotnicy
— wytwarzają wartość dodatkową (informacja ma bowiem swoją wartość, podlegającą
działaniu praw ekonomii) i w swej podstawowej masie mogą być w analogiczny sposób
wyzyskiwani jak robotnicy. Można nawet w związku z tym mówić o nowym rodzaju
robotnika — robotniku informacyjnym, którego pozycja klasowa jest analogiczna jak
robotnika w znaczeniu tradycyjnym.
Intensywny rozwój społeczno-gospodarczy, który jest dziś u nas obiektywną
koniecznością, musi się opierać na bardziej wydajnych procesach produkcji informacji (nowe
wynalazki i usprawnienia) oraz coraz lepszym wykorzystaniu informacji (wdrożenia). Chodzi
przy tym przede wszystkim o to, aby lepiej zaspokajać potrzeby społeczne przy relatywnie
mniejszym zużyciu materiałów i energii oraz pracy ludzkiej. W przeciwnym bowiem razie
grozić może wyczerpanie światowych zasobów energetycznych i surowcowych, a także
zniszczenie środowiska naturalnego.
Można w związku z tym powiedzieć, że produkcja nowoczesnych wyrobów w epoce
rewolucji informacyjnej powinna charakteryzować się coraz mniejszym względnym zużyciem
(na jednostkę produkcji) materiałów i energii, natomiast coraz większym zużyciem
informacji.
W nowoczesnych społeczeństwach stale rosną potrzeby informacyjne — naukowe,
kulturalne, informacyjno-polityczne itp. Z każdym rokiem większa liczba ludzi musi
pracować, aby te potrzeby zaspokajać. Wzrastają też informacyjne potrzeby ośrodków
decyzyjnych. W coraz większym stopniu posiadanie władzy zależy od posiadania
odpowiednich informacji w odpowiednim czasie.
Ośrodki władzy nowoczesnych społeczeństw mniej dbają o budowanie barier
informacyjnych utrudniających przenikanie informacji do otoczenia, a bardziej chodzi im o
posiadanie wydajnych ośrodków produkujących nowe informacje na ich potrzeby. Jeżeli się

∗

Ibidem

36

takimi ośrodkami dysponuje, wówczas wystarczy tylko rozpowszechniać odpowiednie
informacje z pewnym opóźnieniem, aby zachować przewagę informacyjną nad otoczeniem.
Do zwiększenia szybkości zdobywania informacji konieczne jest zwiększenie
prawdopodobieństwa

wyprodukowania

określonej

informacji,

np.

przez

dokonanie

odpowiedniego wynalazku. Prawdopodobieństwo to rośnie wówczas, gdy określone
informacje docierają do szerszego grona osób. Dlatego właśnie społeczeństwa, które stosują
silne blokady procesów informacyjnych (np. bardzo ostra cenzura prewencyjna, mała
wydajność wydawnictw itp.), napotykają istotne bariery rozwoju intensywnego.
Miedzy wymogiem zachowania przez sprawujących władze przewagi informacyjnej
nad otoczeniem a koniecznością możliwie szerokiego upowszechniania informacji w
społeczeństwie zachodzi sprzeczność, którą poszczególne narody rozwiązują w różny sposób.

Informacja a rywalizacja międzynarodowa

Procesy

informacyjne

decydują

dziś

o

wynikach

współzawodnictwa

międzynarodowego. O ile dla rywalizacji społeczeństw epoki przemysłowej podstawowe
strategiczne znaczenie miał przemysł (zwłaszcza ciężki), o tyle dla rywalizacji społeczeństw
w epoce rewolucji informacyjnej zasadnicze strategiczne znaczenie mają środki produkcji i
rozpowszechniania informacji oraz system wdrożeń innowacji. Państwo, które nie ma
odpowiednio wydajnych środków produkcji, przetwarzania i rozpowszechniania informacji
oraz sprawnego systemu wdrożeń, znajduje się w analogicznej sytuacji, jak w okresie
rewolucji przemysłowej znajdował się kraj nie posiadający własnego przemysłu ciężkiego,
tzn. grozi mu status neokolonii.
Najistotniejszym elementem współczesnych manipulacji neokolonialnych jest przede
wszystkim odpowiednie operowani informacjami. Stają się one głównym narzędziem walki i
rywalizacji międzynarodowej w trakcie której silniejsi partnerzy starają się uzależnić od
siebie słabszych.
Przy tych manipulacjach chodzi głównie o to, aby do kraju ustawianego w pozycji
neokolonii wwozić jak najwięcej informacji, zarówno w postaci „czystej” (licencji, ciągów
technologicznych, wytworów kultury itp.), jak i w postaci „zmaterializowanej” — w takich
towarach, do wyprodukowania których konieczne jest przetworzenie dużej ilości informacji
(myśli ludzkiej), a niewiele materiałów i energii. Neokolonialne metropolie w zamian chcą

37

importować surowce, energię lub towary materiałochłonne, energochłonne, pracochłonne o
niewielkiej zawartości informacji.
Dzięki takim manipulacjom mocarstwa neokolonialne mogą zajmować się pracą
koncepcyjną,

przetwarzaniem

informacji,

oszczędzać

własne

surowce,

energię,

przeciwdziałać niszczeniu własnego środowiska naturalnego, przerzucając „brudną robotę”
materiałochłonną i energochłonną na swych partnerów ustawianych w pozycji zależności
neokolonialne.
Walka o właściwe zorganizowanie procesów produkcji informacji oraz o jej
odpowiednio sprawne rozpowszechnianie i wdrażanie stała się w epoce rewolucji
informacyjnej zasadniczym elementem współzawodnictwa międzynarodowego.
Zrozumiały to kraje wysoko rozwinięte, najwcześniej Stany Zjednoczone, starając się
nie tylko optymalnie zorganizować własne procesy produkcji, rozpowszechniania i wdrażania
informacja, ale również hamować rozwój tych procesów u potencjalnych i aktualnych
konkurentów i przeciwników. Działania te pogłębiają lukę technologiczną między gospodarką
własną a gospodarką reszty świata. Tę lukę wykorzystuje się jako narzędzie dominacji
neokolonialnej.
Koła kierownicze USA zrozumiały dobrze rolę, jaką potencjał naukowy odgrywać
musi w epoce rewolucji naukowo-technicznej, i już w latach czterdziestych zaczęły
przeprowadzać (głównie w Europie) słynny drenaż mózgów, dzięki któremu sprowadzono do
Ameryki wiele talentów twórczych w różnych dziedzinach. Umożliwiło to z jednej strony
intensyfikację procesów informacyjnych w Stanach Zjednoczonych, a z drugiej zahamowanie
analogicznych procesów u ewentualnych — głównie europejskich — konkurentów.
W latach sześćdziesiątych wzrósł też znacznie udział kapitału amerykańskiego w
nowoczesnym przemyśle europejskim. Na terenie Europejskiej Wspólnoty Gospodarczej
firmy amerykańskie opanowały 95% produkcji obwodów scalonych, 80% aparatury
elektronicznej do przetwarzania danych, 50% produkcji półprzewodników. Oznaczało to
kontrolę kapitału amerykańskiego nad większą częścią wiodących gałęzi przemysłu EWG.
Na łamach „New York Herald Tribune” Harold Wilson stwierdził:
„Fakt, że w Europie produkujemy jedynie konwencjonalny sprzęt nowoczesnej
gospodarki, gdy jednocześnie coraz bardziej stajemy się zależni od dostaw amerykańskiego
ultranowoczesnego sprzętu, jaki będzie nadawał ton przemysłowi w latach siedemdziesiątych
i osiemdziesiątych — stwarza dla nas sytuację przemysłowego niewolnictwa”∗.

∗

„New York Herald Tribune”, 28 II 1967.

38

Natomiast francuski minister Alain Peyrefitte wyraził zdanie: „Ewolucja postępu
naukowego i technicznego w Stanach Zjednoczonych jest tak szybka, tak ogromna, że grozi
nam ryzyko pozostania w tyle za Ameryką tak daleko, jak dzisiaj nierozwinięte państwa
znajdują się za Europą”.
Podobny pogląd głosi Robert Marjolin (jeden z najwyższych funkcjonariuszy EWG):
„Jeżeli sześć państw Wspólnego Rynku będzie nadal światowym importerem wynalazków, a
jednocześnie eksporterem mózgów — skażą się one na pogłębianie niedorozwoju, co wkrótce
doprowadzi je do nieuniknionego upadku”.
Dla rywalizacji międzynarodowej podstawowe znaczenie ma problem doganiania i
prześcigania krajów wysoko rozwiniętych przez te kraje, które z różnych przyczyn
pozostawały dotychczas w tyle. Problem ten można nazwać problemem pościgu.
Jeżeli kraj mniej rozwinięty chce dogonić kraj bardziej rozwinięty B, ale będzie
powtarzał wszystkie etapy rozwoju, które kraj B już przebył, wówczas rozwiązanie problemu
pościgu może się dokonać albo w przypadku, gdy tempo rozwoju w kraju B bardzo zmaleje,
albo też kosztem kolosalnego wysiłku kraju A. W przeciwnym bowiem razie, w okresie gdy
kraj A przebędzie jeden etap rozwoju, kraj B przebędzie już następny itd.
Można jednak rozwiązać problem pościgu w inny sposób: przewidzieć następne etapy
rozwoju kraju rozwiniętego i, opuszczając pewne zbędne etapy, niejako pójść na skróty.
Każdy bowiem kraj, który pierwszy przebywa drogę postępu w jakiejś dziedzinie, musi
popełniać błędy, których inny kraj może już uniknąć.
Oczywiście w tym drugim przypadku wysiłek społeczeństwa kraju mniej rozwiniętego
może być znacznie mniejszy niż wtedy, gdy zdecyduje się on na powtarzanie wszystkich
etapów.
Ta druga, krótsza droga pościgu wymaga jednak umiejętności przewidzenia, w jakim
położeniu znajdzie się w przyszłości kraj wyżej rozwinięty (ścigany), a to z kolei wymaga
zdobycia lub wyprodukowania informacji o odpowiedniej wartości społecznej.
Oczywiście kraje wyżej rozwinięte starają się zmusić przeciwników i konkurentów do
przebywania dłuższej drogi postępu społeczno-gospodarczego. Jedną z najskuteczniejszych
metod osiągania tego celu jest ochrona własnych, najbardziej wartościowych i najnowszych
informacji, przy równoczesnym serwowaniu przeciwnikowi informacji przestarzałych —
dotyczących dawniejszych etapów własnego rozwoju. W praktyce polega to m. in. na
sprzedawaniu licencji przestarzałych lub takich, które w niedługim czasie staną się
przestarzałe. Sposób ten zmusza kontrahenta do powtarzania wszystkich etapów rozwoju,
jakie przechodził kraj eksportujący informacje (bardziej rozwinięty). Uniemożliwia mu też
39

opuszczanie zbędnych etapów rozwoju możliwych do przeskoczenia przy zastosowaniu
własnych

oryginalnych

rozwiązań.

Wykorzystywanie

bowiem

licencji

uzależnia

licencjobiorcę od licencjodawcy, a zarazem blokuje mu moce przerobowe (potencjał
naukowo-badawczy) konieczne do wdrożeń własnych rozwiązań.
Inną metodą — obok drenażu mózgów — jest sugerowanie partnerom przez kraj
wyżej rozwinięty wygodnej dla siebie tematyki badawczej. Do tego celu służyć może cały
system stypendiów, kontraktów, zaproszeń, a także reklama określonych ludzi, ośrodków
naukowych i tematów badawczych. Może też wchodzić w grę narzucanie mało istotnej, a
bardzo pracochłonnej tematyki badawczej w celu „zamulenia” środków produkcji informacji
przeciwnika.
Stosowana

jest

też

metoda

opracowywania

i

propagowania

odpowiednio

spreparowanych prognoz rozwoju społeczno-gospodarczego.
Tego rodzaju manipulacje były przez długie lata stosowane w stosunku do polskiej
nauki. Podsuwano nam najczęściej dwa rodzaje tematów badawczych — po pierwsze tematy,
które były potrzebne naszym partnerom, natomiast miały małą wartość dla rozwoju naszej
nauki i przemysłu — np. różne problemy z fizyki cząstek elementarnych; po drugie tematy,
które dla nikogo nie miały wielkiej wartości, natomiast były bardzo pracochłonne i
absorbowały kadrę o bardzo wysokich kwalifikacjach (np. problemy tzw. mechaniki
racjonalnej). Sprzedawano nam też przestarzałe lub nie najlepsze licencje i rozwiązania —
przykładem może tu być licencja na ciągnik zakupiona od firm Massey-Ferguson- Perkins.
Jeżeli chodzi o działalność prognostyczną, to najwymowniejszy jest przykład
przewidywań demograficznych. Przed r. 1956 nie opracowywano w Polsce prognoz rozwoju
ludności dla potrzeb planowania gospodarczego. Tymczasem na Zachodzie opracowano takie
prognozy dla krajów socjalistycznych. Przewidywania te — jak się potem okazało — były
znacznie zawyżone (por. np. Economic Survey of Europe in 1957, Genewa 1958), ale
zasugerowani nimi niektórzy nasi demografowie opracowali analogiczne prognozy (por. np.
J. Z. Holzer, Prognoza demograficzna Polski do roku 1975, Warszawa 1959).
W 1970 r. — jak wykazał Narodowy Spis Powszechny — rzeczywista liczba ludności
Polski okazała się o ok. 2 mln mniejsza niż przewidywano (nawet wariant minimalny
prognozy J. Z. Holzera w 1970 r. okazał się za wysoki, o ok. 1 mln 300 tys.), przy czym,
rzecz godna uwagi, liczba ludności miejskiej przewidywana na r. 1970 była o ok. 2 mln 200
tys. mniejsza od rzeczywistej, przewidywana zaś liczba ludności wiejskiej większa od
rzeczywistej o ok. 4 mln 200 tys. Prognozy te przeznaczane były dla celów planowania

40

gospodarczego, nie należy się więc dziwić, że w latach siedemdziesiątych w polskich
miastach wystąpiły poważne trudności mieszkaniowe, natomiast na wsi brak rąk do pracy.
Sprzedaż informacji jest dziś najlepszym, najbardziej opłacalnym interesem. Przy
pomocy propagandy i reklamy manipuluje się potrzebami ludzi w skali międzynarodowej, a
następnie dokonuje się transakcji. Klient płaci nie tylko za towar, ale i za obraz tego towaru
wytworzony przez reklamę, płacąc zresztą najwięcej za ten obraz. Nawet podwyżka cen
surowców i energii nie jest w stanie radykalnie zmienić tej sytuacji, bowiem wielkie
mocarstwa informacyjne (przede wszystkim USA) odbijają sobie na transakcjach
„informacyjnych” to, co tracą na surowcowo-energetycznych.
Polska w latach siedemdziesiątych stała się obiektem szczególnie silnych manipulacji
neokolonialnych. Nastawienie ówczesnych sfer kierowniczych na masowy import informacji
(zwłaszcza licencji) szło w parze z zahamowaniem rozwoju własnych badań. Likwidowano
nawet niektóre placówki badawcze pracujące dla przemysłu albo też kazano im zajmować się
inną niż dawniej — mniej ważną dla gospodarki — tematyką. Lekceważono własną
wynalazczość, stwarzając przysłowiową już „cierniową drogę wynalazców”.
Oczywiście zachodni kontrahenci bardzo chętnie udzielali kredytów na zakup
przestarzałych informacji (głównie w formie licencji), uzależniając nas coraz bardziej od
siebie.
Równocześnie już w pierwszej połowie lat siedemdziesiątych nastąpił faktyczny
demontaż centralnego planowania, które stawało się coraz bardziej fasadowe. Kierownictwo z
trudem zdobywało prawdziwe informacje o stanie gospodarki i społeczeństwa, bez których
skuteczne planowanie i kierowanie życiem społeczno-gospodarczym było niemożliwe.
Wszystko to prowadziło do sytuacji, w której polska gospodarka była coraz bardziej
uzależniana od zagranicznych kontrahentów, którzy chętnie udzielali nam nowych kredytów
na coraz mniej korzystnych warunkach.
W rezultacie zadłużenie doszło do takich rozmiarów, że — według szacunków
kompetentnych ekonomistów — dla obsługi naszych długów w krajach kapitalistycznych
trzeba by przeznaczyć około 15% dochodu narodowego. Dla porównania warto zaznaczyć, że
klasyczny wyzysk kolonialny mieścił się najczęściej w granicach 10% dochodu narodowego
(zazwyczaj 7—8%).
Wywóz surowców, żywności czy półfabrykatów niewiele może nam pomóc w obecnej
sytuacji. Jeżeli nie chcemy być całkowicie uzależnieni od wielkich mocarstw informacyjnych,
jedynym wyjściem jest reforma systemu sterowania gospodarką. Kluczem zaś do niej jest
radykalna zmiana polityki kadrowej oraz reforma procesów informacyjnych, prowadząca do
41

pełnego wykorzystania potencjałów twórczych, które jak dotychczas są najczęściej
marnowane.

42

Węzłowe problemy reformy systemu sterowania społecznego w Polsce
W ostatnim czasie opracowano wiele projektów reformy naszego systemu — głównie
gospodarczego. Niektóre z nich — jak np. projekt opracowany przez komisję partyjnorządową — są bardzo szczegółowe. W niniejszym rozdziale nie zamierzam przedstawiać
jeszcze jednego planu wyjścia z kryzysu, zajmę się natomiast tymi problemami, które muszą
zostać w najbliższym czasie rozwiązane, bo inaczej żadna reforma nie przyczyni się do
wzrostu wydajności gospodarki ani do uzdrowienia życia społeczno-politycznego. Istnieją
trzy węzłowe zagadnienia, których rozwiązanie implikować musi załatwienie całego szeregu
problemów szczegółowych; jest to problem rozdziału decyzji, kadr kierowniczych oraz
problem informacji.

Problem rozdziały decyzji

U podstaw dyskusji na temat samorządu robotniczego w przedsiębiorstwach leży
problem rozdziału decyzji. Istnieją w tej dziedzinie dwa skrajne stanowiska. Jedno z nich
opiera się na założeniu, że zasadnicze decyzje powinny być scentralizowane w ręku władz
partyjno-państwowych na szczeblu państwa, drugie zaś — na założeniu maksymalnej
decentralizacji tych decyzji. Z reguły miesza się przy tym decyzje postulacyjne i
optymalizacyjne. Istnieją też stanowiska pośrednie.
W świetle tego, co stwierdzono w poprzednich rozdziałach, trzeba wyraźnie rozdzielić
decyzje postulacyjne od optymalizacyjnych.
Decyzje postulacyjne muszą spoczywać w rękach społeczeństwa — tzn. w rękach
demokratycznie wybranych organów przedstawicielskich i powołanych przez nie organów
władzy. Niektóre najbardziej istotne decyzje postulacyjne mogą być zastrzeżone dla całego
społeczeństwa (podejmowane — jak już mówiłem — w drodze plebiscytu lub wyboru
określonego programu rozwoju społeczno-gospodarczego).
Należy więc zadać pytanie: jakie decyzje postulacyjne mają być podejmowane na
szczeblu całego społeczeństwa, co w praktyce najczęściej oznacza podejmowanie ich przez
organy przedstawicielskie czy organy władzy centralnej, a jakie na szczeblu regionu, grupy
zawodowej czy zakładu pracy.

43

Podejmowanie decyzji postulacyjnych na szczeblu centralnym jest możliwe wówczas,
gdy państwo, jest zasobne, a władza centralna dysponuje odpowiednimi środkami
ekonomicznymi (rezerwami) pozwalającymi finansować efekty błędnych decyzji (zawsze
istnieje bowiem pewne ryzyko błędu, za którego skutki ktoś musi płacić). Natomiast
podejmowanie tych decyzji w sposób zdecentralizowany — np. na szczeblu przedsiębiorstwa
— staje się koniecznością wówczas, gdy władza centralna nie dysponuje odpowiednimi
rezerwami. Skutki złych decyzji poniosą załogi, które oczywiście muszą wygospodarować
odpowiednie rezerwy.
Ten, kto podejmie decyzje postulacyjne, musi mieć również prawo powoływania
fachowców do ich realizacji, kontrolowania ich wykonania, jak również musi ponosić
konsekwencje swych zarządzeń. Jest zupełną utopią przekonanie, że można te sprawy
rozdzielać, np. w taki sposób, że załogi będą wybierały dyrektorów i decydowały o tym, co
ma produkować zakład, a jeśli popełnią błąd i poniosą straty, pokryje je państwo (jak
chcieliby niektórzy przedstawiciele załóg); albo też, że władze partyjno-państwowe
wyznaczać będą dyrektorów i w ostatecznej instancji decydować o produkcji, a skutki
błędnych decyzji poniesie załoga (jak chcieliby niektórzy działacze państwowi).
Każde rozwiązanie ma swoje wady i zalety, ale musi być konsekwentne. W
przeciwnym razie, jeżeli mieszać się będzie elementy obu rozwiązań, trzeba liczyć się z
powstaniem bałaganu w gospodarce i życiu społecznym oraz kumulacją ujemnych stron obu
rozwiązań.
Można oczywiście wydzielić pewną liczbę zakładów kluczowych o znaczeniu
strategicznym czy dziedzin gospodarki, w których decyzje postulacyjne powinny być
podejmowane w sposób scentralizowany. W praktyce życia społeczno-gospodarczego
zadecydują układy sił społecznych oraz środki ekonomiczne, którymi dysponować będzie
władza centralna.
W dotychczasowym systemie centralizacja decyzji postulacyjnych (a także
optymalizacyjnych) była możliwa dzięki istnieniu rezerw rozwoju ekstensywnego: niedobory
powstałe w jednym roku mogły być pokrywane poprzez wzrost zatrudnienia w roku
następnym i wygospodarowanie dzięki temu dodatkowego dochodu narodowego. Obecnie już
tych rezerw nie ma, możliwości centralizacji decyzji postulacyjnych są ograniczone
(zwłaszcza przy utrzymywaniu elementów ekstensywnego systemu sterowania społecznego).
Jeżeli chodzi o decyzje optymalizacyjne, to przy obecnym stanie techniki i organizacji
społeczeństwa muszą one być w rękach fachowców-optymalizatorów, którym społeczeństwo
— za pośrednictwem organów przedstawicielskich lub organów władzy — przekazuje cele do
44

realizacji (decyzje postulacyjne) oraz przedstawia ewentualne ograniczenia (np. związane z
ochroną środowiska naturalnego), ale nie miesza się do samych decyzji optymalizacyjnych,
może natomiast kontrolować ich rezultaty.
Społeczeństwo powinno też mieć szansą powierzania decyzji optymalizacyjnych
wybranym przez siebie fachowcom (od optymalizacji, a nie od czego innego), a także
odwoływania ich, gdy nie wykażą się odpowiednimi rezultatami (fachowiec nie może
powoływać się na swój autorytet czy zasługi, lecz musi przedstawiać wyniki swych działań),
Z

kolei

fachowcy

optymalizatorzy

muszą

mieć

możliwość

dobierania

sobie

współpracowników według swego uznania, w przeciwnym razie trudno będzie wymagać od
nich pozytywnych rezultatów.
Na przykład na szczeblu państwa decyzje postulacyjne powinny należeć do Sejmu, a
decyzje optymalizacyjne — do rządu. W skład rządu muszą więc koniecznie wchodzić
specjaliści-optymalizatorzy wysokiej klasy, którzy już według swego uznania dobiorą sobie
współpracowników (również fachowych). Oczywiście oprócz kryteriów fachowych przy
wyborze członków rządu muszą być brane pod uwagę kryteria polityczne; nie mogą one
jednak zastępować kryteriów fachowych, a tylko je uzupełniać. Organ decyzyjny
kompetentny w zakresie podejmowania decyzji postulacyjnych może również odwoływać
decydentów-optymalizatorów, gdy nie wykazują się odpowiednimi rezultatami, oraz
powoływać innych (w tym przypadku, oznacza to odwoływanie i powoływanie członków
rządu przez Sejm).
Na szczeblu przedsiębiorstwa, w przypadku decentralizacji decyzji postulacyjnych,
oznacza to powoływanie dyrektora (lub prezesa spółdzielni) przez załogę lub radę robotniczą
oraz możliwość odwołania go przez to gremium, które go powołało.

Problem kadr kierowniczych

Jeżeli przez kadry kierownicze rozumiemy te grupy osób, które mają podejmować
decyzje dotyczące różnych działań społecznych, czyli decydentów musimy rozróżnić
decydentów-postulatorów oraz decydentów-optymalizatorów.
Jeżeli chodzi o kadry decydentów-postulatorów, to muszą się one składać z osób
wybieranych w sposób demokratyczny do takich ciał, jak Sejm, rady narodowe, rady
robotnicze itp. Dobór tych kadr będzie — przy systemie demokratycznym — zależeć w
ostatecznym rachunku od stanu kultury politycznej społeczeństwa i trudno te sprawy
45

regulować w ramach jakiegokolwiek projektu reformy systemu sterowania społecznego.
Można co najwyżej postulować działania zmierzające do podwyższenia kultury politycznej
jak najszerszych mas społecznych.
Inaczej wygląda sprawa decydentów-optymalizatorów. W tej dziedzinie powinien
zostać zorganizowany nowoczesny system doboru, szkolenia, selekcji i kontroli tego rodzaju
kadr.
Nowoczesne,

regularne

szkolenie

kadr

kierowniczych,

musi

być

dopiero

zorganizowane. Kadry decydentów-optymalizatorów powinny zostać przeszkolone w zakresie
cybernetyki społecznej, ze szczególnym uwzględnieniem informacyjnych metod sterowania
społecznego, szeroko i nowocześnie rozumianych problemów organizacji i kierowania,
umiejętności doboru współpracowników oraz organizowania pracy zespołów sztabowych
złożonych ze specjalistów z różnych dziedzin, wreszcie metod przewidywania skutków
decyzji. Stosowana dziś metodyka kształcenia kadr kierowniczych jest przestarzała, nie
uwzględniająca współczesnych warunków.
Oprócz wstępnego szkolenia kadr kierowniczych, po których absolwenci powinni
jeszcze przechodzić staż na odpowiednich stanowiskach zanim staną się pełnowartościowymi
fachowcami-optymalizatorami, trzeba jeszcze zorganizować system stałego doszkalania tych
kadr.
Zarówno w ramach szkolenia, jak i doszkalania należy podawać przede wszystkim
informacje syntetyczne i ogólne oraz uczyć metod samodzielnego rozwiązywania
praktycznych problemów z zakresu sterowania działaniami zespołów ludzkich, nie zaś
przeciążać pamięć ludzi szczegółowymi rozwiązaniami mini-problemów.
Kryteria selekcji, oceny i metody kontroli kadr kierowniczych stosowane obecnie
opierają się głównie na egzekwowaniu lojalności i posłuszeństwa wobec władz zwierzchnich.
W

przypadku

intensywnego

systemu

sterowania społecznego

jest

to

całkowicie

niewystarczające.
Dziś trzeba myśleć o kryteriach efektywności i skuteczności działania. Można
stworzyć centralną kartotekę kadr decydentów-optymalizatorów, w której kodowane byłyby
informacje o podejmowanych przez nie decyzjach oraz ich skutkach — te właśnie informacje
powinny w pierwszym rzędzie stanowić podstawę w miarę obiektywnej oceny wartości
decydentów. Można też powołać specjalne służby fachowej kontroli działalności kadr
kierowniczych, których zadaniem byłoby zbieranie i kodowanie informacji w centralnej
kartotece dostępnej wszystkim zainteresowanym — decydentom-postultorom oraz opinii
publicznej.
46

Tego rodzaju system zapobiegnie dotychczasowej praktyce polegającej na tym, że
właściwie nie wiadomo, kto podejmuje decyzje, i wobec tego często zdarza się, że osobnicy
odpowiedzialni za złe decyzje w jednej dziedzinie są przenoszeni na stanowiska kierownicze
w innej dziedzinie, gdzie znowu popełniają błędy.
Służba fachowej kontroli działalności kadr kierowniczych powinna również mieć
prawo pozbawiania uprawnień zawodowych decydenta-optymalizatora w przypadku
systematycznego popełniania błędów w sztuce sterowania społecznego lub popełnianie
błędów zasadniczych, których można było uniknąć, a także w przypadku poważnego
naruszenia zasad etyki zawodowej.
Na koniec trzeba podkreślić, że zarówno szkolenie, jak i ocena decydentów nie
powinny mieć charakteru technokratycznego, lecz bazować na podejściu cybernetycznospołecznym, ujmującym w sposób systemowy zagadnienia społeczno-ekonomiczne,
psychologiczne, kulturowe i techniczne

Problem informacji

W epoce rewolucji informacyjnej nie ten ma władzę, kto rządzi, lecz ten, kto
dysponuje właściwą informacją, we właściwym zakresie i odpowiednim sensie umie się nią
posłużyć.
Informacja stanowi podstawowy surowiec w pracy decydentów — zarówno
postulatorów, jak i optymalizatorów. Od jakości tego surowca i umiejętności posługiwania się
nim zależy jakość podejmowanych decyzji. Umiejętność operowania informacjami stanowi
też ważny element kwalifikacji zawodowych decydentów.
Jednym z podstawowych celów reformy systemu sterowania społecznego w Polsce
musi być pełne zaspokojenie potrzeb informacyjnych zarówno społeczeństwa, jak i
decydentów. Konieczne jest w związku z tym nowoczesne organizowanie procesów
produkcji, przekazu oraz wdrażania informacji.
W zakresie organizacji procesów produkcji informacji chodzi przede wszystkim o to,
aby decydenci mieli pełne rozeznanie potencjału intelektualnego, jakim społeczeństwo
dysponuje, oraz umieli odpowiednio zorganizować jego pracę w zakresie produkcji nowych
informacji (pracy twórczej). Problemy te mogą być jednym z wąskich gardeł w intensywnym
systemie sterowania społecznego.

47

Ośrodki

decyzyjne

powinny

dysponować

wyspecjalizowanymi

służbami

informacyjnymi, których zadaniem byłoby wynajdywanie odpowiednich talentów i
powiadamianie o nich decydentów. Na podstawie takiego rozeznania należy organizować i
planować procesy produkcji informacji, zarówno w zakresie twórczości, jak wynalazczości
czy racjonalizatorstwa.
Przy sterowaniu pracą ludzi posiadających zdolności twórcze trzeba zdawać sobie
sprawę z tego, że nie należy w stosunku do nich stosować metody nakazowej, lecz raczej
dobrze organizować ich pracę, stwarzając warunki dla rozwoju talentów. Np. w pracy
naukowej nie na wiele się zda narzucanie naukowcom tematyki, która ich nie interesuje.
Lepiej znaleźć takich naukowców, którzy interesują się tematyką, o której rozwijanie chodzi
ośrodkowi decyzyjnemu, gromadzić ich w jednym ośrodku i stworzyć warunki do pracy.
W zakresie procesów przekazu i przetwarzania informacji konieczne jest zbudowanie
sprawnie działającego krajowego systemu informacji kadrowej, naukowej, technicznej,
ekonomicznej, społecznej i politycznej. System ten powinien zaspokajać potrzeby
informacyjne całego społeczeństwa, jak również grup specjalistycznych — w tym również
powinien zawierać specjalny zestaw informacji dla decydentów różnych szczebli, którego
elementy byłyby zastrzeżone tylko dla nich.
Oczywiście nie na wiele zda się nawet najlepszy system informacji, jeżeli nie nauczy
się ludzi korzystać z niego. W związku z tym zarówno w ramach nauczania szkolnego, jak i w
ramach szkolenia specjalistycznego (również kadr decydenckich) trzeba położyć wielki
nacisk na nauczenie umiejętności korzystania z różnych systemów informacji, zwłaszcza z
systemów informatycznych opartych na układach komputerowych.
Brak takiego przygotowania jest jedną z zasadniczych przyczyn niewykorzystania —
zwłaszcza przez kadry kierownicze — istniejących już obecnie systemów informacji (które
zresztą są bardzo przestarzałe).
Kadry

kierownicze

przyzwyczajone

do

metod

sterowania

społecznego

charakterystycznych dla systemu ekstensywnego mają niechętny stosunek do wszelkich prób
wprowadzania ogólnodostępnych systemów informacji — wolą raczej zatrzymywać istotne
informacje do swojej wyłącznej dyspozycji. Takie podejście staje się często przyczyną wielu
błędnych decyzji oraz chronicznego niewykorzystania potencjału informacyjnego i
intelektualnego, którym dysponuje nasz kraj; nie da się też ono utrzymać w systemie
intensywnym.
Nasz system szkolenia — od szkoły podstawowej aż do wyższej uczelni — powinien
też zostać nastawiony na nauczanie ludzi metod zdobywania, oceniania i operowania
48

informacjami w sposób samodzielny, nie zaś, jak to ma miejsce dotychczas, na przekazanie
maksymalnie

dużej

liczby

szczegółowych

informacji

(niekoniecznie

istotnych).

Opanowywanie pamięciowe staje się zbędne wówczas, gdy w społeczeństwie wprowadza się
ogólnodostępne banki informacji, z którymi każdy może się w każdej chwili połączyć.
W dziedzinie wdrażania informacji szczególne znaczenie — obok odpowiedniego
przygotowania kadr (nie tytko, kierowniczych) — ma stworzenie systemu bodźców
zmuszających zakłady pracy do wdrażania wszelkiego rodzaju innowacji zwiększających
wydajność, poprawiających, warunki pracy, zmniejszających zużycie materiałów i energii itp.
Dotychczasowy system bodźców w naszej gospodarce premiował raczej konserwatyzm i
niechęć do innowacji.
Jednym z istotnych mechanizmów zmuszających do wprowadzania zmian jest
konkurencja i współzawodnictwo między różnymi przedsiębiorstwami; już samo wyjście na
rynki zagraniczne zmusza nasze przedsiębiorstwa do walki konkurencyjnej. Jednak przy
systemie, w którym zyski przedsiębiorstw były zabierane przez centralnego decydenta, a
przydział środków (dewiz, materiałów, funduszu płac itp.) zależał od czynników nie
mających wiele wspólnego z rentownością i gospodarnością przedsiębiorstwa, nawet wyjście
na zagraniczne rynki nie było w stanie przełamać barier antyinnowacyjnych.
Istotnym elementem reformy systemu sterowania społecznego w zakresie procesów
informacyjnych musi być reforma systemu informacji masowej — a zwłaszcza środków
masowego przekazu informacji.
Obecny nasz system masowej informacji jest mało sprawny, źle zorganizowany i
działa mało skutecznie, ustępując zdecydowanie analogicznym systemom w krajach
zachodnich. Np. nasza propaganda działa mało sprawnie pod względem socjotechnicznym,
stwarzając tym samym duże pole do działania dla przeciwników.
W prasie, radiu i telewizji konieczny jest rozdział decyzji postulacyjnych od decyzji
optymalizacyjnych. Przy obecnym systemie bardzo często decydenci polityczni — których
zadaniem

powinno

być

podejmowanie

decyzji

postulacyjnych

—

zajmują

się

podejmowaniem nawet bardzo szczegółowych decyzji optymalizacyjno-wykonawczych, nie
mając w tym zakresie odpowiedniego przygotowania.
Decyzje postulacyjne w zakresie masowej informacji muszą pozostać w gestii
odpowiednich organów władzy lub organów przedstawicielskich, natomiast decyzje
optymalizacyjne muszą być domeną fachowców-optymalizatorów z zakresu masowego
przekazu informacji.

49

Konieczne jest w związku z tym wprowadzenie ogólnego systemu szkolenia, kontroli i
oceny kadr decydentów-optymalizatorów w tej dziedzinie — podobnie jak w innych
dziedzinach. Trzeba w tym miejscu zaznaczyć, że współczesna cybernetyka społeczna
dysponuje

nowoczesnymi

metodami

przewidywania

i

oceny

skutków

działań

propagandowych z określonym prawdopodobieństwem.
Biorąc pod uwagę fakt, że stale toczy się intensywna walka informacyjna w skali
międzynarodowej, należy postulować szkolenie kadr decydentów w sferze masowego
przekazu informacji w zakresie nowoczesnych metod walki informacyjnej i nowoczesnych
metod przekazu informacji dostosowanych do kodu społeczno-kulturowego poszczególnych
społeczeństw, dopasowanych do ich mentalności i systemów pojęć.
Przede wszystkim jednak kadry decydentów muszą rozumieć, że zasadniczym
zadaniem środków masowego przekazu jest zaspokajanie potrzeb społeczeństwa w tej
dziedzinie — i to zaspokajanie dobre. Komunikaty, które są nośnikami treści
propagandowych, muszą trafiać w oczekiwania odbiorców. Nieliczenie się z potrzebami
społecznymi i wykorzystywanie środków masowego przekazu wyłącznie do manipulowania
społeczeństwem musi doprowadzić do sytuacji, w której głód informacji będzie zaspokajał
ktoś inny — w praktyce przeciwnicy polityczni krajowi lub zagraniczni.
Oczywiście można starać się wpływać na kształtowanie potrzeb informacyjnych
społeczeństwa — przede wszystkim przez podnoszenie ogólnej kultury — ale gdy owe
potrzeby społeczne już istnieją, nie można ich ignorować, lecz trzeba starać się je zaspokajać.
Zawsze bowiem istnieje powszechnie odczuwany głód prawdziwych informacji dotyczących
sytuacji

społeczno-politycznej

i

gospodarczej

oraz

pracy

ośrodków

decyzyjnych

społeczeństwa i skutków podejmowanych przez nie decyzji.
Wszelkie nieliczenie się z tego rodzaju potrzebami społecznymi przez decydentów
programujących działalność środków masowego przekazu informacji automatycznie
(niezależnie od intencji) stwarza zapotrzebowanie na inne źródła informacji, które już zresztą
istnieją i działają. Na rynku informacyjnym funkcjonują takie same prawa jak na każdym
innym rynku — jeżeli raz ktoś opanuje ten rynek, trudno go stamtąd usunąć.
Warunkiem koniecznym powodzenia każdej próby, reformy systemu sterowania
społecznego w Polsce jest kompleksowe rozwiązanie wszystkich przedstawionych wyżej
węzłowych problemów.

50

Zakończenie
Przedstawione w niniejszym opracowaniu rozważania nie stanowią jeszcze jednego
projektu reformy gospodarczej czy szerzej — reformy życia społecznego. Szczegółowe
projekty takich reform zostały opracowane przez różne zespoły. Chodziło mi natomiast o to,
aby uprzytomnić czytelnikowi, dlaczego właśnie teraz powstała konieczność wprowadzenia
reformy systemu sterowania społecznego w Polsce i na czym powinna polegać jej istota.
Trzeba też wyraźnie stwierdzić, że przygotowywane dotychczas koncepcje reformy
oscylują raczej wokół spraw gospodarczych, które są tylko częścią życia społecznego. Bez
kompleksowej reformy całego systemu sterowania społecznego nie może się udać również
reforma gospodarcza. Życie społeczne stanowi pewną całość i jeżeli zreformować tylko jeden
jego składnik — np. tylko gospodarkę albo tylko pewną dziedzinę gospodarki — wówczas
doprowadzić to musi do nieuchronnych napięć, bowiem zreformowany element życia
społecznego będzie w takiej sytuacji w stałym konflikcie z innymi elementami, które nie
zostały zreformowane. Np. zreformowanie systemu informacji bez zreformowania systemu
kadrowego doprowadzi do tego, że stare kadry nie będą optymalnie wykorzystywać nowego
systemu informacyjnego, uważając go za niepotrzebny. Zreformowanie zaś systemu
kadrowego bez reformy procesów decyzyjnych spowoduje niewykorzystanie kadr i ich
frustrację.
Zasadnicza trudność obecnej sytuacji polega na tym, że (kryzys naszego życia
społeczno-gospodarczego posunął się w ostatnich latach tak daleko, iż trzeba obecnie bardzo
szybko przeprowadzić reformę kompleksową, a tymczasem kadry nie są do tego odpowiednio
przygotowane. Kluczem więc do reformy jest sprawa przygotowania kadr. Bez
przygotowania kadr żadna — nawet najlepiej opracowana teoretycznie reforma nie może się
udać.
Kończy się dziś era decydentów-ignorantów, a także wąskich specjalistów o
nastawieniu technokratycznym, coraz większe znaczenie zdobywać będą interdyscyplinarni
fachowcy optymalizatorzy umiejący rozwiązywać społeczne problemy decyzyjne w sposób
kompleksowy.

51

