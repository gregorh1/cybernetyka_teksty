=== czy_swiat_zmierza_do_jednosci_czy_roznorodnosci-tiff ===
Original PDF: czy_swiat_zmierza_do_jednosci_czy_roznorodnosci-tiff.pdf
Processed with: AI OCR (qwen2.5vl:7b)
Total pages: 6
Processing date: 2025-08-06 00:16:10
================================================================================

--- Page 1 ---
the peculiarity of man 2(12)
JEDNOŚĆ I RÓŻNORODNOŚĆ - WYZWANIE GLOBALIZACJI
Czy świat zmierza do jedności czy różnorodności?
Analiza cybernetyczna procesów globalizacji
Józef Kossecki

Wybitny polski cybernetyk Marian Mazur jest twórcą cybernetycznej teorii systemów autonomicznych, zdefiniowanych przez niego jako systemy mające:
1) zdolność do samosterowania,
2) możliwość przeciwdziałania utracie tej swojej zdolności.
Stany systemu autonomicznego możemy opisywać jako funkcję czasu. Zbiór stanów systemu autonomicznego w określonym przedziale czasu nazywamy procesem autonomicznym.
Suwerenne państwo możemy rozpatrywać jako system autonomiczny, zaś jego rozwój jako proces autonomiczny. W tym ujęciu stosunki międzynarodowe polegają na wzajemnym oddziaływaniu sterowniczym państw jako systemów lub procesów autonomicznych, którego celem jest uzyskanie jak największego udziału w procesach sterowania międzynarodowego.
Jak wynika z cybernetycznej teorii systemów autonomicznych, o możliwościach sterowania przez dowolny tego rodzaju system jego otoczeniem decyduje wielkość jego mocy swobodnej i energii swobodnej, zaś w przypadku konfliktu interesów między nim a innymi takimi systemami – stosunek wielkości energii swobodnej, którą może on użyć do sterowania swym otoczeniem do analogicznej wielkości walczących lub konkurencyjnych z nim innych systemów. W związku z tym wyrażony ulamkiem udział poszczególnych państw w procesach sterowania międzynarodowego w chwili t, określony wzorem:
1 Por. J. Kossecki, Wzajemne oddziaływania sterownicze państw jako układów samodzielnich, Kielce 1980; J. Kossecki, Cybernetyka społeczna, Warszawa 1981, s. 446–566; J. Kossecki, Metacybernetyka, Warszawa 2005, s. 258–281.
2 Moc swobodna systemu autonomicznego to ta część jego mocy całkowitej, która pozostaje po odjęciu mocy asekuracyjnej - czyli tej, którą musi on przetwarzać, aby istnieć. W przypadku społeczeństwa jako systemu autonomicznego mierzącym wielkości jego mocy całkowitej może być wielkość S1(t), która wyraża się wzorem:

--- Page 2 ---
276
Józef Kossecki

(1)...
\( S_{i}(t) = \frac{E_{si}(t)}{E_{s}(t)} \cdot 100\% \),

gdzie: \( i \) oznacza indeks (numer) państwa, \( E_{si}(t) \) energię swobodną, którą dysponuje i może użyć do sterowania, \( E_{s}(t) \) całkowitą energię swobodną, którą dysponują i mogą użyć do sterowania międzynarodowego w chwili \( t \); \( E_{s}(t) \) całkowitą energię swobodną, którą dysponują i mogą użyć do sterowania międzynarodowego w chwili \( t \); wszystkie państwa uczestniczące w procesach sterowania – wyraża się ona wzorem³:

(2)...
\( E_{s}(t) = E_{s1}(t) + E_{s2}(t) + \ldots + E_{sn}(t) = \sum_{i=1}^{n} E_{si}(t) \),

gdzie \( n \) oznacza liczbę państw biorących udział w procesach sterowania międzynarodowowego.

W cytowanych rozdziałach książek Cybernetyka społeczna oraz Metacybernetyka udowodniono, że jako produkt-symptom służący do mierzenia mocy i energii swobodnej państw, która jest używana w procesach sterowania międzynarodowowego, służyć może produkcja żelaza – dla okresu od 1700 do 1913 r., zaś produkcja stali – dla okresu od 1914 do 2003 r., przy czym jako produkt-symptom dla mocy swobodnej służyć może produkcja bieżąca, zaś dla energii swobodnej – produkcja skumulowana od 1700 r.

Jeżeli posługując się wielkościami produkcji żelaza i stali dla okresu 1700–2003, zaczerpniętymi z pracy S. Kurowskiego Historyczny proces wzrostu gospodarczego oraz Roczników Statystycznych GUS⁴ (które podane zostały w moich cytowanych wyżej pracach), obliczymy w opisany wyżej sposób dla poszczególnych państw wielkości energii swobodnej, która to moc swobodna skumulowana w pewnym czasie. Por. J. Kossecki, Cybernetyka społeczna..., s. 37–47, 448.

³ Ibidem.

⁴ S. Kurowski, Historyczny proces wzrostu gospodarczego, Warszawa 1963; J. Kossecki, Cybernetyka społeczna..., s. 465, 482, 522–523; Roczniki Statystyczne GUS, 1939, 1956–2005.

--- Page 3 ---
Czy świat zmierza do jedności czy różnorodności?

nia międzynarodowego w latach 1700–2003, a następnie, posługując się wzorem (1) obliczymy udziały poszczególnych państw w procesach sterowania międzynarodowowego, zaś wzorem (3) prawdopodobieństwo przeforsowania swojej decyzji w procesach sterowania międzynarodowowego w chwili t, wówczas dla rozpatrywanego okresu globalna entropia całego systemu międzynarodowowego \(H_{glob}\) obliczona wzorem Shannona, wyniesie:

(4)...
\[ H_{glob} = -\sum_{i=1}^{n} P(D_i) \log_2 P(D_i) \]

Globalna entropia całego systemu międzynarodowowego zmienia się w czasie. Jej zmiany w okresie \((t_1, t_2)\), określić możemy wzorem:

(5)...
\[ \Delta H_{glob} = H_{glob}(t_2) - H_{glob}(t_1) \]

Jeżeli:

(6)...
\[ \Delta H_{glob} > 0 \]

wówczas oznacza to, że rośnie entropia globalna procesów sterowania międzynarodowowego, czyli maleje stopień jego organizacji, co oznacza, że możliwości sterowania tego systemu jako zorganizowanej całości maleją, a świat zmierza do różnorodności – co możemy określić jako proces deglobalizacji.

Jeżeli natomiast:

(7)...
\[ \Delta H_{glob} < 0 \]

wówczas oznacza to, że maleje entropia procesów sterowania międzynarodowowego, czyli rośnie stopień jego organizacji, co oznacza, że możliwości sterowania tego systemu jako zorganizowanej całości rosną, a świat zmierza ku jedności – co możemy określić jako proces globalizacji.

Obliczone wzorem (4) wielkości entropii globalnej procesów sterowania międzynarodowowego w latach 1705–2003 przedstawione są w tabeli 1.

Rysunek 1 przedstawia wykres entropii globalnej procesów sterowania międzynarodowowego.

W tabeli 2 przedstawione są zmiany entropii globalnej procesów sterowania międzynarodowowego w latach 1705–2003 r. W kolumnie środkowej tabeli 2 przed-

--- Page 4 ---
278
Józef Kossecki

Tab. 1. Entropia globalna procesów sterowania międzynarodowego w latach 1705–2003.

Rys. 1. Wykres wielkości entropii globalnej procesów sterowania międzynarodowowego w latach 1705–2003.

Rok | Entropia globalna
--- | ---
1705 | 2,285
1775 | 2,784
1805 | 2,956
1825 | 3,033
1835 | 3,012
1855 | 2,802
1875 | 2,631
1913 | 2,642
1938 | 2,855
1956 | 3,019
1970 | 3,389
1988 | 3,819
2000 | 4,122
2003 | 4,170

ROK

--- Page 5 ---
Czy świat zmierza do jedności czy różnorodności?

Tab. 2. Zmiany entropii globalnej procesów sterowania międzynarodowego w latach 1705–2003.

| Okres | Zmiany | Średnie roczne zmiany entropii globalnej |
|---|---|---|
| 1705–1775 | +0,499 | +0,713×10^-2 |
| 1775–1805 | +0,172 | +0,573×10^-2 |
| 1805–1825 | +0,077 | +0,375×10^-2 |
| 1825–1835 | −0,021 | −0,210×10^-2 |
| 1835–1845 | −0,106 | −1,060×10^-2 |
| 1845–1855 | −0,104 | −1,040×10^-2 |
| 1855–1875 | −0,171 | −0,850×10^-2 |
| 1875–1913 | 0,011 | +0,029×10^-2 |
| 1913–1938 | 0,213 | +0,852×10^-2 |
| 1938–1956 | 0,164 | +0,911×10^-2 |
| 1956–1970 | 0,370 | +2,643×10^-2 |
| 1970–1988 | 0,430 | +2,389×10^-2 |
| 1988–2000 | 0,303 | +2,525×10^-2 |
| 2000–2003 | 0,048 | +1,600×10^-2 |

Jak wynika z tabeli 2 i rysunku 1, badany dwuwiekowy przedział czasu nie był jednolity z punktu widzenia badanych procesów i możemy go w przybliżeniu podzielić na pięć okresów.

W latach 1705–1825 wielkość globalnej entropii procesów sterowania międzynarodowowego wzrastała. Oznacza to, że w tym okresie następował proces de-globalizacji, wywołany stopniowym zmniejszaniem się przewagi, jaką miały nad resztą krajów dotychczasowe potęgi militarno-przemysłowe: na początku XVIII wieku Szwecja, a pod koniec wieku Francja, Rosja i Austria.

W latach 1825–1875 wielkość globalnej entropii procesów sterowania międzynarodowowego malała. Oznacza to, że w tym okresie następował proces globalizacji, wywołany wzrastającym udziałem Wielkiej Brytanii w procesach sterowania międzynarodowowego oraz spadkiem takiegoż udziału Rosji, Francji i Austrii.

W latach 1875–1913 wielkość globalnej entropii procesów sterowania międzynarodowowego osiągnęła minimum i była w przybliżeniu stała, zatem procesy globalizacji osiągnęły maksimum i się ustabilizowały. Pierwszym mocarstwem świata była wówczas niewątpliwie Wielka Brytania, której imperium obejmowało prawie jedną czwartą świata, zaś jej huty na początku tego okresu wytapiały ponad połowę światowej surówki żelaza.

W latach 1913–1956 wielkość globalnej entropii procesów sterowania międzynarodowowego wzrastała. Oznacza to, że w tym okresie następował proces de-globalizacji, wywołany wzrastającym procesem w procesach sterowania międzynarodowowego takich państw, jak: USA, Niemcy i Rosja (potem ZSRR) oraz male-

--- Page 6 ---
280
Józef Kossecki

jadącym udziałem Wielkiej Brytanii i Francji. Na okres ten przypadają dwie wojny
światowe.

W latach 1956–2003 wielkość globalnej entropii procesów sterowania mię-
dzynarodowego wzrastała znacznie szybciej niż w okresie poprzednim. Ozna-
cza to, że doznał w tym okresie przyspieszenia proces deglobalizacji, wywołany
początkowo wzrastającym udziałem w procesach sterowania międzynarodowowe-
go USA i ZSRR oraz malejącym udziałem Wielkiej Brytanii, Francji i Niemiec,
następnie zaś wzrostem udziału Japonii i ChRL, przy spadku udziału zarówno
USA, jak i ZSRR. Na początku tego okresu nastąpił rozpad imperiów kolonial-
nych Wielkiej Brytanii, Francji i innych europejskich państw mających kolonie,
zaś pod koniec tego okresu rozpadł się imperium radzieckie.

Proces ten trwa nadal i nic nie wskazuje, by miał się zakończyć. Rosną nowe
potęgi należące do innych cywilizacji, które przejmują od dawnych potęg techni-
kę, ale nie zasadnicze społeczne normy konstytutywne. Zatem wbrew pozorom
świat zmierza do różnorodności.

Adres autora
Doc. dr Józef Kossecki
emeryt. pracownik
Uniwersytet Humanistyczno-Przyrodniczy
Jana Kochanowskiego w Kielcach
JKossecki@aster.pl
