=== socjotechnika_propagandy_politycznej-tiff ===
Generated on: czw 10 lip 13:03:04 2025 CEST
Original PDF: ./Kossecki/socjotechnika_propagandy_politycznej-tiff.pdf
Total pages:       12

--- Page 01 ---
ROZPRAW/Y I ARTYKOUNŁŻY

Zeszyky FRASOZNAWCZE

Kraków 1972.

JÓZEF KOSSECKI

SOCJOTECHNIKA

R. XIII, nr 3 (53)

PROPAGANDY POLITYCZNEJ

Dr inż. J. Kossecki jest pracownikiem Instytutu Podsta-
wowych Problemów Techniki PAN w Warszawie oraz wy-
kładowcą cybernetyki społecznej na seminarium dokto-
ranckim Instytutu Dziennikarstwa UW. Jego zaintereso-
wania w dziedzinie nauk społecznych skupiają się głów-
nie na zastosowaniu w nich zmatematyzowanych metod
cybernetyki, szczególnie w zakresie społecznego oddziały-
wania propagandy. W niniejszym artykule jednak ogólne
zasady zwiększające skuteczność propagandy politycznej
zostały podane w formie opisowej i tylko częściowo wy-
tłumaczone przy pomocy pojęć zaczerpniętych z cyber-
netyki. Artykuł drukujemy w przekonaniu, iż uświado-
mienie lub przypomnienie zasad skutecznej propagandy
jest potrzebne przede wszystkim praktyce prasowo-wy-
dawniczej.

1. Wstęp

Proces powstawania nowoczesnych narodów szedł w parze z wcią-
ganiem do walki politycznej coraz szerszych mas społecznych;
w związku z tym nastąpił burzliwy rozwój masowych ruchów poli-
tycznych. Podstawowym środkiem, przy pomocy którego ruchy poli-
tyczne oddziaływały na szerokie masy społeczeństwa, była propagan-
daą polityczna, której znaczenie i zasięg w nowoczesnych narodach
stale wzrasta. W XX wieku propaganda stała się już jednym z pod-
stawowych czynników nie tylko walki politycznej, ale również wszel-
kiej działalności społecznej. Propaganda stała się również jednym
z podstawowych instrumentów kierowania nowoczesnym społeczeń-
stwem, a jej rola w nadchodzącej epoce rewolucji informacyjnej

wzrośnie jeszcze bardziej.

--- Page 02 ---
16                                                                                                      JÓZEF KOSSECKI

Powstaje w związku z tym potrzeba zarówno zbudowania teoretycz-
nego modelu opisującego w sposób jakościowy i iłościowy społeczny
mechanizm działania propagandy, jak też syntetycznego ujęcia pod-
stawowych zasad socjotechnicznych, którymi powinna się kierować
skuteczna propaganda.

Narodziny socjologii matematycznej, psychologii matematycznej,
socjotechniki, socjodynamiki, cybernetycznej teorii układów samo-
dzielnych oraz cybernetyki społecznej umożliwiły formalne zmatema-
tyzowane ujęcie problemów funkcjonowania propagandy na tle cało-
kształtu procesów zachodzących w społeczeństwie. Pewne próby
skonstruowania takiego modelu znaleźć można w literaturze nauko-
wej ostatnich lat — jako przykład mogą tu służyć prace A. A. Molesa !)
oraz J. S. Colemana*).

Istnieje obszerna literatura odnosząca się do zasad socjotechnicznej
skuteczności propagandy; jest to jednak z reguły literatura krajów
kapitalistycznych często zawierająca wyniki, których wykorzystanie
w warunkach społeczeństwa socjalistycznego nie byłoby słuszne.

Zastosowanie cybernetycznej teorii układów samodzielnych, wyło-
żonej przez M. Mazura *), do badania społecznego mechanizmu funk-
cjonowania propagandy stwarza nowe możliwości, umożliwia bowiem
nie tylko zbudowanie teoretycznego modelu propagandy, ale również
uzyskiwanie na drodze teoretycznej pewnych konkretnych rozwiązań
zarówno w zakresie strategii użycia środków propagandowych, jak
też socjotechnicznych zasad skuteczności propagandy. Uzyskane na
tej drodze wnioski wymagają oczywiście weryfikacji przy pomocy
eksperymentu lub też w oparciu o dostępny materiał statystyczny.

Próbę zastosowania cybernetycznej teorii układów samodzielnych
do badania wpływu propagandy na dynamikę procesów demograficz-
nych w Polsce w oparciu o odpowiednie materiały statystyczne —
znaleźć można w pracach autora niniejszego tekstu *). Zastosowaniu
metod cybernetycznych do badania społecznego mechanizmu funkcjo-
nowania propagandy, ze szczególnym uwzględnieniem starategii uży-
cia środków propagandowych oraz socjotechnicznych zasad skutecz-
ności propagandy, zamierzam poświęcić kilka prac. Dokładny opis
tych zagadnień wymaga stosowania metod analizy matematycznej,
statystyki matematycznej i teorii informacji.

Zanim podejmę wymienione zagadnienia wyłączę z nich te, które
dla swego opisu nie wymagają stosowania matematyki i przedstawię
je w formie niezmatematyzowanej. W związku z tym w niniejszej
pracy chcę podać w skrócie kilka ogólnych zasad, których spełnienie
zwiększa socjotechniczną skuteczność działania propagandy.

) A. A. Moles: Sociodynamique de la culture. Paris 1967.
2 J. SS Coleman: Wstęp do socjologii matematycznej. Warszawa 1968.
3, M. Mazur: Cybernetyczna teoria układów samodzielnych. Warszawa 1966.

* J Kossecki: Socjodynamiczna metoda badania procesów demograficz-
nych. Polska 2000 1971 nr 3, s. 436—496; tenże: Socjodynamiczna analiza
prognoz demograficznych Polski do roku 1980, Ruch Prawniczy, Ekonomiczny
i Socjologiczny 1971 z. 2, s. 147-—167.

--- Page 03 ---
SOCJOTECHNIKA PROPAGANDY POLITYCZNEJ                                     17

Zasady te wyprowadziłem na drodze teoretycznej, posługując się
modelem społecznego funkcjonowania propagandy opartym na cy-
bernetycznej teorii układów samodzielnych. Dokładnemu wyprowa-
dzeniu teoretycznemu tych zasad poświęcę osobną pracę; tu ogra-
niczę się tylko do opisowego ich wyłożenia.

Oczywiście przedstawienie pełnego wykazu socjotechnicznych za-
sad skuteczności propagandy, które można uzyskać posługując się mo-
delem teoretycznym opartym na cybernetycznej teorii układów sa-
modzielnych, nie jest możliwe w ramach krótkiej pracy, dlatego też
wybrałem te zasady, które moim zdaniem są w naszych warunkach
najważniejsze. Weryfikację ich pozostawiam chwilowo doświadczeniu
i wiedzy czytelników.

2. Socjotechniczne zasady skuteczności propagandy politycznej

W określonych warunkach społecznych nie każda propaganda jest
jednakowo skuteczna. Ogólnie powiedzieć można, że propaganda, aby
mogła działać skutecznie, musi liczyć się z istniejącymi normami spo-
łecznymi oraz z możliwościami ich zmian, a ponadto z możliwościa-
mi dotarcia do zainteresowanych osób, które są adresatami komuni-
katów propagandowych. Oczywiście na skuteczność propagandy mają
wpływ również warunki techniczne, w jakich ona działa; jednakże
sprawy techniczne związane z działaniem propagandy nie są przed-
miotem niniejszej pracy.

W dalszym ciągu podamy szereg ogólnych socjotechnicznych zasad,
których spełnienie zwiększa w naszych warunkach skuteczność dzia-
łania propagandy politycznej. Pierwszą jest zasada prawdziwości.

Z agadnienie prawdziwości propagandy jest oczywiście bardzo
skomplikowane. Aby je w sposób wyczerpujący omówić trzeba by
wnikać w zagadnienie kryteriów prawdy (które jak wiadomo wywo-
łują wiele dyskusji), jak również w trudny problem weryfikacji praw-
dziwości propagandy. Nie będziemy w tym miejscu analizować ob-
szernie tych problemów. Dla potrzeb naszych dalszych wywodów
ograniczymy się do stwierdzenia, że metodami teorii informacji i sta-
tystyki matematycznej można ustalić zawartość informacyjną każdego
komunikatu propagandowego i porównać ją z zawartością informacyj-
ną komunikatów pochodzących z osobistego doświadczenia społeczeń-
stwa; im mniejsza będzie różnica tych zawartości, tym większy sto-
pień prawdziwości propagandy. Oczywiście w związku z tym prawi-
dłowości, o których będzie dalej mowa, należy rozumieć jako pra-
widłowości o charakterze statystycznym.

Propaganda, która charakteryzuje się małym stopniem prawdziwo-
ści — w dalszym ciągu nazywać ją będziemy w skrócie propagandą
nieprawdziwą lub kłamliwą — może wprawdzie odnosić pewne suk-
cesy, zwłaszcza gdy jest masowa; jednakże sukcesy takie są z re-
guły krótkotrwałe i dla swego utrzymania wymagają stałego maso-
wego oddziaływania na społeczeństwo. W dodatku, kiedy tylko ludzie

2 — Zeszyty Prasoznawcze

--- Page 04 ---
18                                                                                                                                  JÓZEF KOSSECKI

uzyskają możliwość stwierdzenia poprzez własne doświadczenie, że
propaganda kłamała, wówczas tracą do niej zaufanie i stają się po-
datni na propagandę przeciwną. Zjawisko to może nie tylko w krót-
kim czasie zniwelować efekty uzyskane poprzednio przez propagan-
dę kłamliwą, ale nawet może wywołać przesadne reakcje uczuciowe
w przeciwnym kierunku, co z kolei sprzyja zwracaniu się ludzi prze-
ciwko ośrodkom, które posługiwały się kłamliwą propagandą. Zjawi-
sko to spotęgowane jest tym, że aby zapewnić skuteczność nie-
prawdziwej propagandy trzeba nie tylko ukrywać same fakty, które
chce się przemilczeć lub zmienić, ale również ich skutki, zazwyczaj
nie mniej istotne niż same fakty, które je wywołały.

Eksperymenty socjologiczne wykazują, że przez masowe częste
powtarzanie twierdzeń fałszywych można uzyskać sukces i spowodo-
wać u większości członków społeczeństwa przyjęcie tych twierdzeń
za prawdziwe, ale skuteczność tego działania jest trwała tylko wtedy,
gdy nie ma możliwości sprawdzenia w masowym osobistym doświad-
czeniu prawdziwości tych twierdzeń; w przeciwnym razie własne do-
świadczenie ludzi, zwłaszcza gdy jest masowe, spowoduje korektę
niesłusznych sądów i jako produkt uboczny takiego procesu wystąpi
mniej lub bardziej trwałe poderwanie zaufania społeczeństwa do
propagandy, która posługiwała się kłamstwem. Wytwarza się wówczas
bariera psychologiczna, która utrudnia skuteczne oddziaływanie pro-
pagandy na społeczeństwo.

Działanie zasady prawdziwości propagandy możemy opisać posłu-
gując się schematem cybernetycznym. W normalnie rozwijającym
się społeczeństwie istnieją odpowiednie normy poznawcze, które wa-
runkują proces poznania przez człowieka otaczającego go świata, jak
również proces poznania samego siebie. Dzięki istnieniu motywacji
związanych z tymi normami człowiek dąży do poznania prawdy
o świecie, w którym żyje. W związku z tym, jeżeli masowe doświad-
czenia społeczne zaczną przeczyć twierdzeniom propagandy, wówczas
w przekazie ustnym będą dominować twierdzenia przeciwne, a rów-
nocześnie, dzięki działaniu motywacji związanych z normami po-
znawczymi, powstanie bariera psychologiczna eliminująca odbiór ko-
munikatów propagandowych. W rezultacie wśród bodźców wywiera-
jących wpływ na społeczeństwo zaczną dominować bodźce pocho-
dzące z przekazu ustnego, a nie bodźce propagandowe. Oczywiście
sytuację taką może wykorzystać propaganda przeciwnika, która bę-
dzie miała w tym wypadku ułatwiony dostęp do społeczeństwa.

Warto w tym miejscu zaznaczyć, że jeśli nawet propaganda opiera
się na prawdzie, ale operuje nowymi dla społeczeństwa treściami, od-
biór tych treści jest w dużym stopniu uwarunkowany oceną tych tre-
ści wyrażoną w bezpośrednich kontaktach społecznych *).

Aby propaganda głosząca tezy nieprawdziwe mogła odnieść trwały
sukces, musiałyby zostać w społeczeństwie zniszczone normy poznaw-
cze. Jednakże zniszczenie norm poznawczych pociąga za sobą daleko
idące konsekwencje. Społeczeństwo pozbawione norm poznawczych

5) Zagadnienia te omawia dokładnie K. Z. Sowa w pracy: Środowisko spo-
łeczne mieszkańca wielkiego miasta. Studia Socjologiczne 1971 nr 1, s. 163—176.

--- Page 05 ---
SOCJOTECHNIKA PROPAGANDY POLITYCZNEJ                                       19

nie interesuje się otaczającym światem, nie stara się dochodzić do
prawdy, jest apatyczne i łatwo je wprowadzić w błąd. Oczywiście
sytuację taką może zawsze wykorzystać przeciwnik, którego propa-
ganda znaleźć może bezkrytyczny odbiór.

W normalnie rozwijającym się społeczeństwie propaganda, która
nie spełnia zasady prawdziwości, o ile jest odpowiednio masowa, mo-
że odnosić sukcesy tylko w krótkich odcinkach czasu, natomiast
w długich okresach zdecydowaną przewagę ma propaganda prawdzi-
wa. Prawidłowość powyższą można również wyrazić jako prawidło-
wość statystyczną — im dłuższy jest odcinek czasu, który badamy,
tym większe prawdopodobieństwo, że zasada zostanie potwierdzona
doświadczeniem masowym.

Jako przykład krótkotrwałych sukcesów kłamliwej propagandy słu-
żyć mogą sukcesy propagandy hitlerowskiej przed II wojną świato-
wą. Jak wiadomo, Hitler zaraz po dojściu do władzy rozpoczął inten-
sywne przygotowania do wojny, zainteresowany był jednak w tym,
aby uśpić czujność przyszłych ofiar. Dlatego też propaganda hitlerow-
ska starała się przedstawiać Niemcy hitlerowskie jako państwo nie
mające żadnych agresywnych zamiarów i zainteresowane w utrzy-
maniu pokoju. 21 V 1935 Hitler wygłosił w Reichstagu przemówienie
stwierdzając między innymi:

„Obecnych Niemiec nie można porównywać z Niemcami przeszłości. Ich
idee są tak samo nowe, jak ich działanie. Duch mieszczańskiego „hurra-pa-
triotyzmu” został jako czynnik polityczny wyrugowany z polityki niemiec-
kiej... Jeżeli obecne Niemcy ujmują się za pokojem, to nie czynią tego ani
w poczuciu własnej słabości, ani też z techórzostwa. Opowiadają się za po-
kojem z powodu odrębnego pojęcia, jakie ma narodowy socjalizm o naro-
dzie i o państwie”.

„Nie jest zatem ani naszym życzeniem, ani też naszym zamiarem ode-
branie obcym szczepom ich narodowości, ich mowy lub kultury, aby w za-
mian narzucić im obcą — niemiecką”.

„Oby tylko wodzowie i rządzący chcieli pokoju, narody same bowiem
jeszcze nigdy nie życzyły sobie wojny. Niemcy potrzebują pokoju i pragną
pokoju” *),

Przez krótki okres kłamliwa propaganda hitlerowska odnosiła
pewne sukcesy. Jednakże kolejne posunięcia polityczne Hitlera dema-
skowały jego rzeczywiste zamiary i wskutek tego następowało znie-
czulenie na hitlerowską propagandę.

W zasadzie prawdziwości tkwi główna przyczyna przewagi propa-
gandy postępowej nad propagandą wsteczną. Aby zapobiec nieporozu-
mieniom terminologicznym trzeba w tym miejscu wyjaśnić, co w dal-
szym ciągu rozumieć będziemy przez te określenia. Otóż, zgodnie
z terminologią cybernetycznej teorii układów samodzielnych przez
propagandę postępową rozumieć należy taką propagandę, której dzia-
łanie stymuluje rozwój społeczeństwa na danym etapie jego rozwoju,

% Cyt. wg W. Kozaczuk: Bitwa o tajemnice. Warszawa 1969, s. 337-—339.

2*

--- Page 06 ---
20                                                                               JÓZEF KOSSECKI

czyli przyczynia się do utrzymania stanu tzw. równowagi funkcjo-
nalnej społeczeństwa jako układu samodzielnego *).

Jeżeli w jakimś społeczeństwie istniejące stosunki społeczne zaczy-
nają hamować jego rozwój i tym samym naruszać stan równowagi
funkcjonalnej społeczeństwa jako układu samodzielnego, zrozumie-
nie tego stanu rzeczy przez szerokie masy może w istotny sposób zdy-
namizować ich walkę o zmianę tych stosunków. Reakcyjne grupy
społeczne zainteresowane w utrzymaniu istniejącego stanu rzeczy
będą zatem robić starania, aby zrozumienie przez szerokie masy rze-
czywistej sytuacji możliwie jak najbardziej opóźnić. Oczywiście
działanie tych reakcyjnych grup społecznych będzie naruszać coraz
bardziej równowagę funkcjonalną społeczeństwa jako układu samo-
dzielnego. W związku z tym propaganda reakcyjna będzie się naj-
częściej starała wprowadzić masy w błąd, zwłaszcza jeżeli chodzi
o sprawy, które mają istotne znaczenie dla zrozumienia rzeczywistej
sytuacji społecznej i rzeczywistych mechanizmów życia społecznego.

Ugrupowania postępowe, chcąc osiągnąć swe cele zgodne z rzeczy-
wistymi potrzebami społeczeństwa na danym etapie jego rozwoju,
muszą dokładać starań, aby dla realizacji swego programu zmobili-
zować masy; ponieważ zaś uświadomienie rzeczywistej sytuacji spo-
łecznej wpływa na dynamizację mas, zatem propaganda ugrupowań
postępowych będzie dokładała starań, aby masom pokazać możliwie
pełną prawdę dotyczącą sytuacji społecznej i rzeczywistych mecha-
nizmów rozwoju społecznego.

Dlatego też w wypadku konfrontacji propagandy postępowej z pro-
pagandą wsteczną zaczyna na korzyść tej pierwszej działać zasada
prawdziwości. W związku z tym propaganda postępowa może mieć
wprawdzie trudności techniczne z dotarciem do mas społecznych, ale
za to propaganda wsteczna niełatwo pokona wytwarzającą się nie-
uchronnie barierę psychologiczną, która utrudni lub wręcz uniemożli-
wi skuteczne jej oddziaływanie. W takiej sytuacji propaganda wstecz-
na, jeżeli będzie odpowiednio zmasowana, może odnosić tylko krótko-
trwałe sukcesy, ale wszędzie tam, gdzie dotrze propaganda postępo-
wa,. zostaną one zniwelowane, gdyż ludzie uświadomią sobie rzeczy-
wisty stan rzeczy, a przy tym sukcesy propagandy postępowej wy-
kazywać będą cechy trwałości — potwierdzi je bowiem osobiste do-
świadczenie mas. Dlatego to w dłuższych okresach propaganda postę-
powa wykazuje przewagę nad propagandą wsteczną. Oczywiście po-
wyższą prawidłowość należy rozumieć również w sposób statystycz-
ny — tzn. im bardziej masowe i długotrwałe procesy będziemy ba-
dać, tym większe prawdopodobieństwo zaobserwowania powyższej
prawidłowości.

D rugą zasadą socjotechnicznej skuteczności propagandy jest za-
sada masowości i długotrwałości działania. Działanie tej zasady
opiera się na pewnej prawidłowości psychologicznej, która polega na
tym, że ludzie najczęściej mają tendencję przyjmować jako słuszne

* M. Mazur: Op. cit., s. 57; por. także J. Kossecki: Polska 2000 (op. cit.),
s. 452—453.

--- Page 07 ---
SOCJOTECHNIKA PROPAGANDY POLITYCZNEJ                                       21

te zasady i twierdzenia, które częściej i z różnych miejsc słyszeli lub
te, które im stale przez długi czas powtarzano. Oczywiście powtarza-
nie nie może być monotonne, gdyż wówczas wywołałoby zjawisko
znieczulenia na stale powtarzany w tej samej formie bodziec.

Mechanizm tego zjawiska możemy łatwo wytłumaczyć posługując
się metodą cybernetyczną. Powstanie odpowiedniej normy społecznej
zależy od bodźców, które docierają do społeczeństwa *). W związku
z tym bodziec, który częściej występuje w społecznym procesie wy-
miany informacji, ma większą szansę wytworzenia normy społecznej
niż bodziec występujący rzadziej. Jest to swego rodzaju nieświado-
my plebiscyt społeczny, w wyniku którego powstają normy społeczne.

Oczywiście w zorganizowanym społeczeństwie sprawa może się
komplikować, ponieważ istnieją w różnych dziedzinach życia społecz-
nego odpowiednie instytucje normotwórcze — np. w zakresie norm
poznawczych instytucje naukowe, w zakresie norm prawnych in-
stytucje ustawodawcze; bodziec pochodzący od tego typu instytucji
ma większy autorytet, tzn. większą siłę normotwórczą. Musi się
z tym liczyć propaganda, wykorzystując również działanie określo-
nych autorytetów. Oczywiście w sytuacjach, kiedy zachodzą niezgod-
ności między autorytetami w danej dziedzinie, zasada masowości
i długotrwałości znowu daje znać o sobie — przewagę zyskuje ten,
kto ma bardziej masowy i długotrwały dostęp do społeczeństwa. Mo-
że też wchodzić w grę działanie zasady prawdziwości, ale ponieważ
w wypadku norm społecznych będących domeną doświadczeń specja-
listów (a nie masowych doświadczeń społeczeństwa) często trudno
mówić o statystycznej weryfikacji społecznej, zatem zasada prawdzi-
wości niekoniecznie musi tu decydować.

Licząc się z działaniem zasady masowości, nowoczesna propaganda
stara się być masowa, a ponadto często stara się odcinać społeczeń-
stwo od wpływu propagandy przeciwnika. Chodzi przy tym oczywi-
ście o to, aby w społecznym procesie normotwórczym dominowały te
informacje, które chce rozpowszechniać dana propaganda.

Działanie tej zasady bywa też często wykorzystywane do niwelo-
wania skutków działania zasady prawdziwości. Robią to z reguły
ośrodki reakcyjne. Starają się one długo i w skali możliwie najbar-
dziej masowej docierać do społeczeństwa przy pomocy swej propa-
gandy, a równocześnie starają się odcinać je od wszelkich innych
źródeł masowej informacji. W rezultacie w społecznym plebiscycie
normotwórczym zaczynają dominować informacje dostarczane przez
reakcyjną propagandę. Oczywiście utrzymanie przez dłuższy czas ta-
kiej sytuacji wymaga stałych dużych nakładów, jest więc mało eko-
nomiczne; ponadto ma jeszcze tę wadę, że zawodzi z reguły w mo-
mentach kryzysu, kiedy nie ma możności skutecznego odcięcia spo-
łeczeństwa od innych źródeł informacji, a z drugiej strony poparcie
społeczeństwa staje się konieczne. W takich okresach zaczynają dzia-
łać wszystkie prawidłowości, które dają przewagę propagandzie po-
stępowej.

* J. Kossecki: Polska 2000 (op. cit.), s. 451—461.

--- Page 08 ---
22                                                                               JÓZEF KOSSECKI

T  rzecią zasadę skuteczności propagandy można nazwać zasadą in-

formacji pożądanej. Polega ona na tym, że ludzie chętniej przyj-
mują za prawdziwe te twierdzenia i informacje, które im odpowia-
dają, których urzeczywistnienie chcieliby widzieć w otaczającym ich
świecie. Mamy tu do czynienia ze swoistym rzutowaniem własnych
pragnień na rzeczywistość. Opisując to zjawisko w języku cybernety-
ki możemy powiedzieć że bodźce, które niosą ze sobą informacje nie-
pożądane, napotykają na barierę psychologiczną i w związku z tym
ich wpływ na powstawanie odpowiednich norm społecznych jest
mniejszy.

Na działaniu tej zasady opiera się wszelka propaganda posługująca
się demagogią jako metodą działania. W tym miejscu chodzi mi oczy-
wiście tylko o ocenę socjotechniczną propagandy demagogicznej, dla-
tego też traktuję ją wyłącznie jako pewną metodę działania, która
może być skuteczna, albo nieskuteczna. Otóż propaganda demagogicz-
na stara się wyczuwać wszelkie nastroje i pragnienia społeczeństwa,
a potem — odpowiednio je preparując — propaguje jako prawdę, nie
licząc się przy tym z reguły z rzeczywistością. Tutaj też właśnie leży
tajemnica powodzenia umiejętnej demagogicznej propagandy. Jako
przykład działania tej zasady służyć mogą wspomniane sukcesy pro-
pagandy hitlerowskiej w pierwszych latach po dojściu Hitlera do
władzy.

Można powiedzieć ogólnie, że propaganda wykorzystująca zasadę
informacji pożądanej, jeżeli nie liczy się z zasadą prawdziwości (czyli
jest propagandą demagogiczną), odnosić może sukcesy krótkotrwałe,
w dłuższych natomiast okresach przewagę ma propaganda praw-
dziwa.

C zwarta zasada socjotechnicznej skuteczności propagandy łączy się
właściwie z trzecią i opiera się na podobnym mechanizmie; po-
lega ona na tym, że propaganda odwołująca się do uczuć społeczeń-
stwa ma z reguły w skali masowej przewagę nad propagandą operu-
jącą wyłącznie argumentacją rozumową. Można to nazwać zasadą
emocjonalnego pobudzania.

Mechanizm funkcjonowania tej zasady opiera się na tym, że nor-
my społeczne, których działanie motywacyjne jest połączone z na-
pędami o charakterze emocyjnym, oddziałują silniej niż normy spo-
łeczne pozbawione tych napędów czy też — ściśle mówiąc — o bar-
dzo słabych napędach tego typu. W związku z tym motywacyjne
działanie norm pozbawionych silnych napędów emocyjnych musi być
dodatkowo wzmacniane działaniem odpowiednich instytucji spo-
łecznych.

'W okresach kryzysu i załamania się porządku społecznego, kiedy
różne instytucje społeczne przestają działać, kiedy załamują się stare
systemy norm społecznych, zaczynają dochodzić do głosu uczucia i te
normy społeczne, których działanie motywacyjne łączy się z silnymi
pobudzeniami uczuciowymi. Dlatego też kiedy mówca ma do czy-
nienia z tłumem na wiecu, musi on oddziaływać odpowiednio pobu-
dzając uczuciowo i starając się wywoływać odpowiedni nastrój, nie

--- Page 09 ---
SOCJOTECHNIKA PROPAGANDY POLITYCZNEJ                       23

zaś ograniczać się do przeprowadzania uczonych wywodów opartych
na argumentacji rozumowej.

P  iąta zasada socjotechnicznej skuteczności propagandy polega na
tym, że musi ona operować pojęciami zrozumiałymi dla społe-
czeństwa. Można ją też nazwać zasadą zrozumiałości. Działanie tej
zasady opiera się na tym, że informacje docierające do społeczeństwa,
aby mogły oddziaływać na nie, muszą budzić określone skojarzenia,
inaczej mówiąc — muszą być zrozumiałe.

Chodzi tutaj nie tylko o to, że pewne słowa czy symbole mogą być
dla danego społeczeństwa zupełnie niezrozumiałe, ale także o to, że
zarówno w różnych społeczeństwach, jak też w tym samym społe-
czeństwie w różnych okresach lub w różnych grupach społecznych,
te same pojęcia mogą mieć różne znaczenie, mogą budzić różne sko-
jarzenia.

Na przykład słowo naród czy słowo patriotyzm jest przez kosmo-
polityczną propagandę systematycznie deprecjonowane. Propaganda
ta działa przede wszystkim w ten sposób, że stara się przez wytwa-
rzanie odpowiednich skojarzeń nadawać określony sens tym słowom.
Stara się kojarzyć słowo naród z nacjonalizmem, który prowadzi do
faszyzmu. W rezultacie, zwłaszcza w pewnych kręgach inteligencji
poddającej się wpływom kosmpolitycznej propagandy, wszelki patrio-
tyzm, który broni wartości narodowych, kojarzy się z czymś w ro-
dzaju nacjonalizmu czy nawet potencjalnego faszyzmu; w związku
z tym samo zajmowanie się problemami narodu -czy patriotyzmu
uważane jest za rzecz złą i niegodną człowieka kulturalnego.

Z takimi skojarzeniami musi się liczyć skuteczna propaganda od-
działująca na tego typu środowiska. W środowiskach na przykład za-
programowanych przez propagandę kosmopolityczną musi ona naj-
pierw przywrócić właściwą treść takim pojęciom jak naród i pa-
triotyzm.

S  zósta zasada łączy się ściśle z zasadą zrozumiałości pojęć, jest to
mianowicie zasada specjalizacji. Chodzi tutaj o to, że propagan-
da musi być dostosowana do poziomu i pojęć różnych środowisk, do
których dociera i na które chce oddziaływać, musi się też liczyć
z historycznym etapem rozwoju danego społeczeństwa i operować
pojęciami komunikatywnymi na tym etapie. Można w związku z tym
mówić o specjalizacji przestrzennej i czasowej. Cybernetyczny opis
działania tej zasady jest analogiczny do zasady piątej.

Aby zobrazować działanie dwu ostatnich zasad przytoczę ciekawe
przykłady historyczne: W epoce średniowiecza umysłowość społe-
czeństw europejskich była całkowicie opanowana przez system pojęć
religijnych, dlatego też każda skuteczna propaganda polityczna mu-
siała wówczas operować pojęciami religijnymi. W związku z tym ru-
chy polityczne w okresie średniowiecza przybierały postać herezji
religijnych. W epoce oświecenia miejsce pojęć religijnych zajmują,
zwłaszcza w umysłowości wyższych warstw społecznych, pojęcia filo-
zoficzne. Dlatego też ruchy polityczne XVIII i XIX wieku bardzo

--- Page 10 ---
24                                                       JÓZEF KOSSECKI

dużo uwagi poświęcają sporóm filozoficznym. Z kolei w XX wieku
zaczyna się upowszechniać naukowy sposób myślenia, dlatego też
współczesna propaganda polityczna stara się uzasadniać naukowo
wszelkie programy społeczno-polityczne, a przynajmniej przyswa-
jać sobie pewne formy naukowe; argumenty przeciwników stara się
również zbijać argumentami naukowymi lub przynajmniej mający-
mi formę naukową.

S  iódma zasada socjotechnicznej skuteczności propagandy politycz-
nej głosi, że dobra propaganda nie powinna dopowiadać wszyst-
kiego do końca. Można by to nazwać zasadą niestawiania kropki
nad i. Działanie tej zasady opiera się na tym, że skuteczna propa-
ganda powinna starać się uruchamiać motywacyjne mechanizmy emo-
cyjne oparte na normach poznawczych.

Człowiek, zwłaszcza wykształcony, lubi mieć poczucie, że sam do-
chodzi do swoich poglądów. Dlatego też umiejętna propaganda powin-
na tak zestawiać informacje, sądy i komentarze, aby zasadniczej tezy
propagowanej przez siebie nie musiała dopowiadać do końca, lecz aby
odbiorca sam sobie tę tezę dopowiadał; wtedy ma on poczucie zado-
wolenia wynikające z samodzielnego wyprowadzenia wniosków.
Wpływa to również na trwałość skutków propagandy.

Można też w związku z tym posługiwać się tego rodzaju techniką,
że udowadnia się inną tezę niż ta, którą chce się propagować, a przy
tym zasadniczą tezę podaje jako pewnik nie podlegający dyskusji.
Jest to już właściwie propaganda na pograniczu propagandy działa-
jącej na podświadomość, gdyż odbiorca, zastanawiając się nad słu-
sznością innej tezy, przyjmuje niepostrzeżenie tezę podaną jako
pewnik. Jako przykład może tu służyć amerykańska propaganda kon-
sumpcyjnego modelu społeczeństwa, która przy różnych okazjach po-
daje go jako coś oczywistego, nie podlegającego dyskusji.

Trzeba w tym miejscu zaznaczyć, że w krajach kapitalistycznych,
a przede wszystkim w USA, przeprowadzano wiele badań, które
mogłyby być interpretowane jako przeczące zasadzie „niestawiania
kropki nad i”. Otóż trzeba od razu zaznaczyć, że w społeczeństwach
kapitalistycznych, a zwłaszcza w USA, propaganda jest nastawiona
na niszczenie napędu eksploracyjnego u masowego odbiorcy i dlatego
doprowadza w rezultacie do osłabienia norm poznawczych u tego od-
biorcy. Dlatego też nie mogą być te badania uważane za wiążące
dla społeczeństwa socjalistycznego (czy w ogóle prawidłowo rozwija-
jącego się społeczeństwa), w którym chodzi o rozwijanie u odbiorcy
aktywności związanej z normami poznawczymi. Trzeba też nadmienić,
że wiarygodność amerykańskich danych eksperymentalnych musi być
traktowana bardzo ostrożnie, gdyż w tym wypadku odpowiednie or-
gany USA, które zajmują się prowadzeniem wojny psychologicznej
oraz opracowywaniem metod skutecznego sterowania własnym spo-
łeczeństwem, mogą być zainteresowane w podawaniu w publikacjach
wyników nie zawsze zgodnych z wynikami rzeczywistymi.

--- Page 11 ---
SOCJOTECHNIKA PROPAGANDY POLITYCZNEJ                                             25

Z ostatnich trzech podanych powyżej zasad wynika ósma zasada
skuteczności propagandy — zasada stopniowania. Propaganda,
o ile chce wpłynąć na zmianę systemu pojęć danego społeczeństwa
i wychować je w określony sposób — w myśl ideologii, która nie jest
jeszcze powszechnie przyjęta w społeczeństwie — powinna przyjąć
jako punkt wyjścia układ norm i pojęć, który istnieje w danym spo-
łeczeństwie i dopiero dokonując w nim stopniowych zmian prowa-
dzić społeczeństwo w wytyczonym kierunku. Operowanie przez pro-
pagandę systemem pojęć zbyt różniących się od systemu przyjętego
w danym społeczeństwie może łatwo wywołać szok i spowodować
reakcję odwrotną, budząc opór lub w najlepszym razie nie wywrze
żadnego skutku. Zasadę tę z reguły wykorzystuje propaganda re-
wizjonistyczna, która nie głosi zmiany ustroju, lecz „tylko” jego
naprawę.

3. Zakończenie

Na zakończenie trzeba podkreślić, że podane tutaj zasady skutecz-
ności propagandy politycznej mają charakter pewnych statystycz-
nych tendencji; tzn. propaganda, która je wykorzystuje, ma większe
szanse osiągnięcia skutku niż propaganda, która działa niezgodnie
z nimi. Oczywiście im bardziej masowe i długotrwałe procesy wchodzą
w grę, tym wyraźniej występować będą wymienione prawidłowości.
Ponadto podkreślić trzeba, że prawidłowości te występują wyraźnie
w społeczeństwach rozwijających się prawidłowo, tzn. zachowujących
swoją równowagę funkcjonalną jako układy samodzielne, w prze-
ciwnym razie zachodzić mogą różne zaburzenia i odchylenia od nor-
my; zaburzenia takie mogą też występować w normalnie rozwijają-
cym się społeczeństwie, ale w okresach przejściowych, okresach kry-
zysu, wojny itp.

Rzecz jasna, działanie jednych zasad może być częściowo lub na-
wet całkowicie neutralizowane dzięki wykorzystaniu innych zasad.
Wspomniano, jak np. propaganda wykorzystująca zasadę masowości
i długotrwałości albo zasadę informacji pożądanej może neutralizować
działanie zasady prawdziwości.

Trzeba jednak podkreślić, że w normalnie rozwijających się spo-
łeczeństwach, w skali masowej i w długich okresach, zasada prawdzi-
wości jest z reguły uprzywilejowana w stosunku do innych zasad i nie
daje się bezkarnie przekraczać. Na tym właśnie opiera się między
innymi mechanizm umożliwiający postęp społeczny, dzięki któremu
propaganda postępowa w długich okresach ma przewagę nad propa-
gandą reakcyjną.

Oczywiście propaganda jest tym bardziej skuteczna, im więcej za-
sad skuteczności wykorzystuje w swym działaniu.

--- Page 12 ---
26                                                                                JÓZEF KOSSECKI

Podane tu zasady zostały wyprowadzone na drodze teoretycznej,
przy użyciu metod cybernetyki społecznej, pozwalających zresztą na
uzyskiwanie całego szeregu innych wniosków, których nie sposób
w tym miejscu omawiać.

Naturalnie wskazane w niniejszej pracy zasady nie wyczerpują
tematu — można by podać jeszcze wiele innych zasad skuteczności
propagandy — zostały one wybrane jako te, które moim zdaniem
w naszych warunkach mają największe znaczenie.

autonom.edu.pl

