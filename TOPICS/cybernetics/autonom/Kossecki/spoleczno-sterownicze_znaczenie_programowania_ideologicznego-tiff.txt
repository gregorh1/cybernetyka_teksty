=== spoleczno-sterownicze_znaczenie_programowania_ideologicznego-tiff ===
Original PDF: spoleczno-sterownicze_znaczenie_programowania_ideologicznego-tiff.pdf
Processed with: AI OCR (qwen2.5vl:7b)
Total pages: 3
Processing date: 2025-08-06 00:22:03
================================================================================

--- Page 1 ---
Józef Kossecki
Wyższa Szkoła Pedagogiczna, Kielce

SPOŁECZNO-STEROWNICZE ZNACZENIE PROGRAMOWANIA
IDEOLoGICZNEGO

Jeżeli społeczeństwo rozpatrywać będziemy jako cybernetyczny układ samodzielny - tzn. taki układ, który może się sam sterować zgodnie z własnym interesem - wówczas sterowanie tym układem można podzielić na: a/ sterowanie za pomocą środków energetycznych /środki represyjne, środki ekonomiczne/, b/ sterowanie za pomocą środków informacyjnych /programowanie etyczne i ideologiczne/. W przypadku sterowania za pomocą środków energetycznych, na sterowanie musimy zużywać więcej energii niż w przypadku sterowania za pomocą środków informacyjnych. Np. ludzie, którzy pracują z pobudek etycznych lub ideologicznych, nie muszą być do pracy ani zmuszeni, ani kontrolowani, ani nawet tak wysoce opłacani, jak ludzie, którzy pracują pod wpływem represji czy też z chęci zysku.

Procesami dyfuzji wszelkich norm społecznych - w tym również norm etycznych czy ideologicznych - rządzą analogiczne prawa jak procesami powstawania rejestratorów w korelatorach układów samodzielnych. Równania opisujące procesy rejestracji w korelatorze układu samodzielnego podał M. Mazur1, natomiast równania opisujące procesy dyfuzji norm społecznych wyprowadzone zostały w ramach socjologii matematycznej, a ponadto zostały one zweryfikowane empirycznie2.

Na tej analogii oparte jest teoretyczne uzasadnienie stosowania modelu korelacji w pamięci cybernetycznego układu samodzielnego do badania procesów dyfuzji norm społecznych oraz ich wpływ na działanie społeczne. Cybernetyczna teoria procesów dyfuzji norm społecznych znalazła już praktyczne zastosowanie w analizie procesów reprodukcji ludności Polski oraz przy opracowywaniu prognoz demograficznych3.

Programowanie ideologiczne zaliczamy w cybernetyce społecznej do metod sterowania społecznego pośredniego, w którym dominują bodźce informacyjne. Sterowanie tego rodzaju nie wywołuje

--- Page 2 ---
112
efektów natychmiastowych, gdyż - po pierwsze nie od razu można
wytworzyć w społeczeństwie odpowiednie rejestratory normatywne, a
po drugie nawet gdy uda się je wytworzyć, bardzo często na bez-
pośredni efekt trzeba czekać aż do zaistnienia odpowiedniej
sytuacji, w której podziałają na społeczeństwo odpowiednie u-
kłady bodźców. Dlatego to niektórym wydaje się, że metoda ta ta
jest mało efektywna, mało sprawna.

Jeżeli w społeczeństwie uda się wytworzyć odpowiednie ideo-
logiczne rejestratory normatywne, wówczas wzrastają zdolności au-
tosterownicze społeczeństwa, a w związku z tym społeczeństwo,
nawet bez każdorazowego udziału energii sterowniczej organizatora /kierownictwa/, w odpowiednich sytuacjach podejmować będzie odpowiednie działania. Doskonale wyraził to Karol Marks stwierdzając, że: "Teoria staje się potęgą materialną, kiedy po-
rywa za sobą masy"4.

Można powiedzieć, że programowanie ideologiczne społeczeń-
stwa stanowi inwestycję informacyjną umożliwiającą sterowanie
informacyjne bezpośrednie. Efekty programowania ideologicznego
kumulują się stopniowo i doprowadzają w końcu do określonych
działan - co oznacza przechodzenie ilości w jakość. Stosunek cał-
kowitej mocy społecznej wydatkowanej przez układ sterowany w
czasie t0,T do całkowitej mocy społecznej wydatkowanej przez
organizatora na cele sterownicze w tym samym czasie nazywamy w
cybernetyce efektywnością sterowania w okresie t0,T i oznaczamy
ηT

Przy sterowaniu informacyjnym pośrednim:

Przy czym chwila t = t0 oznacza początek okresu programowania
danych rejestrów normatywnych w społeczeństwie, a T jest wystarczająco duża.

Oczywiście efektywność programowania początków okresu programowania
ideologicznego /które jest sterowaniem informacyjnym pośrednim/ zależy również w de-
cydującym sposób od tego, w jakim stopniu jest ono zgodne z in-
teresem społeczeństwa na danym etapie jego rozwoju społecznego.

--- Page 3 ---
Od zgodności programowania ideologicznego z interesem społeczeństwa zależy możliwość uruchomienia odpowiednich społecznych potencjałów refleksyjnych.

W społeczeństwie socjalistycznym programowanie ideologiczne jest bardzo efektywną metodą sterowania społecznego, a w miarę postępów budowy socjalizmu w epoce rewolucji informacyjnej jego efektywność powinna wzrastać.

Przypisy

1 M. MAZUR, Cybernetyczna teoria układów samodzielnych, Warszawa 1966.

2 J.S. COLEMAN, Wstęp do socjologii matematycznej, Warszawa 1968.

3 J. KOSSECKI, Cybernetyka społeczna, Warszawa 1975.

4 K. MARKS, Przyczynek do krytyki heglowskiej filozofii prawa /Wstęp/, W: K. MARKS i F. ENGELS, Dzieła t. 1, Warszawa 1962, s. 466.

autonom.edu.pl
