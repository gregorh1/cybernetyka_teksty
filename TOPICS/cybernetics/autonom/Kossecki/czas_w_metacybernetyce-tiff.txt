=== czas_w_metacybernetyce-tiff ===
Generated on: czw 10 lip 13:23:46 2025 CEST
Original PDF: ./Kossecki/czas_w_metacybernetyce-tiff.pdf
Total pages:       10

--- Page 01 ---
THE PECULIARITY OF MAN
vol. 9, 2004
O NATURZE CZASU

CZAS W METACYBERNETYCE

JÓZEF KOSSECKI

1. Uwagi wstępne

W tradycyjnej nauce pojęcie czasu nie jest jednoznaczne. Encyklopedia
Popularna PWN stwierdza, że CZAS to jedna z podstawowych (obok prze-
strzeni) form bytu materii, atrybut materii; w mechanice relatywistycznej
czwarta współrzędna czasoprzestrzeni; ponadto dowiadujemy się, że termin
czas jest rozumiany jako: 1) chwila, moment, punkt czasowy; 2) okres, odci-
nek czasowy; 3) trwanie; 4) zbiór wszystkich chwil i okresów czasowych;
w historii nauki i filozofii znany jest spór o absolutny (lub obiektywny) czy
też względny (lub subiektywny) charakter czasu'.

Zrozumienie, co oznacza określenie czasu jako jednej z podstawowych
(obok przestrzeni) form bytu materii, atrybutu materii, wymaga jednoznacz-
nego rozumienia, co oznaczają takie pojęcia, jak materia, byt, forma, atrybut,
tymczasem te pojęcia są różnie rozumiane w ramach różnych systemów filo-
zoficznych. Określanie pojęcia czas jako punkt czasowy lub odcinek czasowy,
czy wreszcie zbiór wszystkich chwil i okresów czasowych — to typowy błąd
w definiowaniu pojęć, bowiem by zrozumieć, co to jest np. punkt czasowy czy
okres czasowy, trzeba najpierw wiedzieć co to jest czas.

W przytoczonym wyżej tekście określającym pojęcie czasu jedynie defini-
cja zaczerpnięta z mechaniki relatywistycznej wydawać się może jedno-
znaczna, przy czym jednak i tu trzeba zauważyć, że definiowanie czasu jako
jednej ze współrzędnych czasoprzestrzeni wymaga uprzedniego określenia po-
jęć czasu i przestrzeni oraz podania czym te współrzędne się od siebie różnią.

Bardzo istotny jest również problem strzałki czasu, która pozwala od-
różniać przeszłość od przyszłości i nadaje czasowi kierunek. Znany współ-
czesny fizyk Stephen Hawking stwierdza, że: Istnieją co najmniej trzy
strzałki czasu. Pierwszą jest termodynamiczna strzałka czasu, wiążąca kie-
runek upływu czasu z kierunkiem wzrostu entropii. Drugą — psychologiczna
strzałka, związana z naszym poczuciem upływu czasu, z faktem, że pamię-

: Encyklopedia Popularna PWN, Warszawa 1986, s. 144.

--- Page 02 ---
426                                                        Józef Kossecki

tamy przeszłość, ale nie przyszłość. Wreszcie trzecia, kosmologiczna strzałką
czasu łączy kierunek upływu czasu z rozszerzaniem się wszechświata”.

'W dalszym ciągu S. Hawking wykazuje, że ...ipoteza „wszechświata bez
brzegów”, połączona ze słabą zasadą antropiczną, może wyjaśnić, dlaczego
wszystkie trzy strzałki wskazują ten sam kierunek i, ponadto, czemu dobrze
określona strzałka czasu w ogóle istnieje. Twierdzę, iż psychologiczna
strzałka jest wyznaczona przez termodynamiczną oraz że te dwie strzałki
muszą zawsze wskazywać ten sam kierunek. Jeżeli uznajemy warunek „bra-
ku brzegów”, to wynika stąd istnienie strzałki kosmologicznej i termodyna-
micznej, które nie muszą zgadzać się ze sobą w ciągu całej historii wszech-
świata. Następnie S. Hawking wykazuje ...iż tylko w okresie, kiedy wskazują
ten sam kierunek, istnieją warunki sprzyjające powstaniu inteligentnych
istot, które potrafią zadać pytanie, dlaczego nieporządek wzrasta w tym sa-
mym kierunku czasu co ekspansja wszechświata”.

Pewne modyfikacje wprowadza tu teoria kwantowa, S. Hawking stwier-
dza ...że promieniowanie czarnych dziur dowodzi, iż teoria kwantowa do-
puszcza podróże w czasie w skali mikroskopowej i takie podróże mogą spo-
wodować obserwowalne efekty.

Można zatem zapytać, czy mechanika kwantowa pozwala na podróże
w czasie w skali makroskopowej, dostępnej dla ludzi. Na pierwszy rzut oka
wydaje się, że tak być powinno. Zgodnie z propozycją Feynmana, należy su-
mować po wszystkich historiach. Wobec tego należy również uwzględnić
historie, w których czasoprzestrzeń ma taką krzywiznę, że można podróżo-
wać w przeszłość. Dlaczego zatem nie mamy problemów z historią? (...)

Takie problemy nie pojawiają się, jeśli jest spełniona hipoteza, którą na-
zwałem zasadą ochrony chronologii. Zgodnie z nią prawa fizyki gwarantu-
Ją, że makroskopowe ciała nie przenoszą informacji w przeszłość'.

S. Hawking stwierdza ponadto:

Jak dotąd naukowcy byli najczęściej zbyt zajęci rozwijaniem teorii mó-
wiących o tym, jaki jest wszechświat, by zajmować się pytaniem, dlaczego
istnieje. Z drugiej strony, ci, których specjalnością jest stawianie pytań dla-
czego, filozofowie, nie byli w stanie nadążyć za rozwojem nauki*.

Do odpowiedzi na takie właśnie pytania pomocna jest metacybernetyka.

2. Pojęcie czasu w metacybernetyce
W mojej pracy „Porządek” i „bezład” w ujęciu metacybernetycznym* po-

kazałem, że pojęcie czasu jest jednym z trzech pojęć pierwotnych (obok ma-
sy i odległości), którego wprowadzenie jest konieczne, by przejść z poziomu

S. HAWKING, Ilustrowana krótka historia czasu, Poznań 1996, s. 184.
Tamże, s. 185-186.

Tamże, s. 209-210.

" Tamże, s. 233.

Por. J. KOSSECKI, „Porządek” i „bezład” w ujęciu metacybernetycznym, „THE PECULARITY OF
MAN', vol. 8, Warszawa - Kielce 2003, s. 245-256.

o sww

o

--- Page 03 ---
Czas w metacybernetyce                                    427

nauk abstrakcyjnych do poziomu nauk konkretnych” — tzn. zajmujących się
badaniem obiektów i relacji o charakterze energomaterialnym.

W metacybernetyce posługujemy się termodynamiczną strzałką czasu
związaną z kierunkiem samoczynnego wzrostu entropii w rozumieniu fizy-
kalnym (o którym była mowa wyżej).

Upływ czasu i związany z nim samoczynny proces wzrostu entropii
w rozszerzającym się wszechświecie możemy określić jako bezwładność
temporalną.

Czas możemy opisywać jako ciągły — tak właśnie ujmuje się go w fizyce
klasycznej, lub nieciągły (dyskretny) — kwantyzacja czasu.

Można czas opisywać za pomocą prostej osi współrzędnych £ — tak wła-
śnie postępuje się w mechanice Newtona — zaś do opisu czasoprzestrzeni
używać kartezjańskiego układu współrzędnych x,, x, 15, . Albo też można
czasoprzestrzeń opisywać za pomocą krzywoliniowego układu współrzędnych
i badać krzywiznę czasoprzestrzeni.

Miarą czasu są zdarzenia w nim zachodzące, zaś pewne regularnie po-
wtarzalne ich zbiory przyjmujemy jako jednostkę czasu. Pomiar odstępu
czasu między dwoma zdarzeniami dokonywany jest przez porównanie go
z czasem trwania innego zjawiska, które według uzyskanej wcześniej wiedzy
przebiega zawsze tak samo. Najwygodniejsze są zjawiska powtarzające się
okresowo, gdyż ich okres jest naturalną jednostką czasu. Z tą jednostką po-
równujemy inne zbiory zdarzeń zachodzących w tymże czasie.

Możemy też wprowadzić pojęcie gęstości zdarzeń zachodzących
w pewnym odcinku (okresie) czasu, czyli odstępie czasu między dwoma zda-
rzeniami — najlepiej używać do tego jednostki czasu. Gęstość zdarzeń w pew-
nym okresie czasu może być stała lub zmienna.

Aby przejść od nauk abstrakcyjnych do nauk konkretnych, musimy nie
tylko wprowadzić wspomniane wyżej pojęcia pierwotne, ale również pewne
relacje pierwotne zwane związkami przyczynowymi?.

Zarówno pojęcie czasu, jak i pojęcie strzałki czasu mają kluczowe zna-
czenie dla określania związków przyczynowych w metacybernetyce.

Cytowany wyżej S. Hawking w następujący sposób pisze o przedmiocie
badań fizyki:

Po pierwsze, szukamy praw, które powiedziałyby nam, jak wszechświat
zmienia się w czasie. (Jeśli znalibyśmy stan wszechświata w pewnej chwili,
to prawa te pozwoliłyby nam przewidzieć, jak będzie on wyglądał w dowol-
nej chwili późniejszej)".

Można to ująć w następujący sposób: fizyka bada związki przyczynowe
między poprzednimi i następnymi (w czasie) stanami obiektów energomate-
rialnych.

%  Termin ten wprowadził Marian Mazur w swej książce Cybernetyka i charakter, wydanej po raz pierwszy
w Warszawie w 1976 roku.

8  Por. J. KOSSECKI, „Porządek ” i „bezład” w ujęciu metacybernetycznym, wyd. cyt., s. 250.
9 S, HAWKING, Jlusirowana krótka'historia czasu,wyd.icyt.,s. 17.

--- Page 04 ---
428                                         Józef Kossecki

Inaczej ma się sprawa wówczas, gdy zmiany stanów obiektów energoma-
terialnych zmierzają do określonego celu - ten cel to pewien stan przyszły —
zatem w tym wypadku zależą one w pewien sposób od przyszłości. Badaniem
takich procesów zajmuje się cybernetyka.

Można to ująć w następujący sposób: cybernetyka bada związki przy-
czynowe między pewnymi stanami następnymi — nazywanymi celami —
i poprzednimi; inaczej mówiąc, bada procesy sterowania zmierzające do
określonych celów (w procesach fizykalnych pojęcie celu nie występuje).

Osiąganie określonych celów jest istotą procesów sterowania jako
specyficznego przedmiotu badań cybernetyki, przy czym przez proces ro-
zumiemy zbiór stanów pewnego obiektu w czasie.

Podstawowym aksjomatem fizyki jest założenie, że następne w czasie
stany obiektów energomaterialnych są zależne od poprzednich — czyli od
przeszłości.

Podstawowym aksjomatem cybernetyki jest założenie, że wcześniejsze
stany obiektów energomaterialnych są zależne od następnych — zwanych
celami, czyli od przyszłości.

Metacybernetyka stanowi syntezę fizyki i cybernetyki.

Podstawowym aksjomatem metacybernetyki jest założenie, że stany
obiektów energomaterialnych są zależne zarówno od poprzednich, jak i na-
stępnych stanów - czyli zarówno od przeszłości, jak i przyszłości.

3. Parametr czasu w metacybernetycznej teorii związków przyczy-
nowych'”"

Stan obiektu e, w chwili ź oznaczmy e,(r) , natomiast stan otoczenia O,

obiektu e, w chwili ź oznaczmy O,(t).
Wprowadźmy oznaczenie:

d                                  S,(0) = e(1) + O,(0),

gdzie S,(r) oznacza stan obiektu e, i jego otoczenia O, w chwili f.
Zbiór wszystkich stanów S,(r) dla —oo</ <+- nazywamy światem
obiektu €, i oznaczamy:

(2)...                                         S(e) = (S,Coe,+e)).

10 P raz pierwszy rozważania zawarte w tym i następnym podrozdziale opublikowane były w
artykule: J. KOSSECKI, Metacybernetyka i jej rola w nowoczesnej nauce, „PHAENOMENA” —
Zeszyty Naukowe Wydziału Zarządzania i Administracji WSP im. J. Kochanowskiego, Tom
I, Kielce 1995, s. 55-74.

--- Page 05 ---
Czas w metacybernetyce                                                        429

Dla dowolnej chwili r'e(-oo,+0o) możemy świat obiektu e, podzielić na
dwie następujące części:

(3)...                                  S(e|=(S,C-.t'))
(a)...                                  S,|) =(S,(t'.+02))

Wyrażenie (3) oznacza zbiór wszystkich stanów S,(r) dla wszystkich r<z',
nazywamy go przeszłością lub historią obiektu e, w chwili ' .Wyrażenie
(4) oznacza zbiór wszystkich stanów S,(r) dla wszystkich /'<r, nazywamy go
przyszłością obiektu e, w chwili f'. S(') nazywamy stanem świata
obiektu e, w chwili /'.

Wśród relacji materialnych zasadnicze znaczenie mają relacje zwane
związkami przyczynowymi, które oznaczać będziemy w dalszym ciągu
literą ©. Są to relacje między przyczynami i skutkami.

Tradycyjna - fizykalna - teoria związków przyczynowych zakła-
da, że stany świata obiektu e, w chwili r' S,(') zależą tylko od jego prze-
szłości (historii) z dokładnością do stałej £ zależnej od precyzji pomiaru.
Możemy to wyrazić następującym wzorem:

5)...                            5,)=o[r,s,(r-e]]).

gdzie S,(r') — skutek, S„<t'—8] — przyczyna, © - funkcjonał określający
związek przyczynowy czyli relację między przyczyną i skutkiem. £ oznacza
dokładność pomiaru w sensie przestrzennym i czasowym, czyli w sensie
czasoprzestrzennym. Można ją oznaczyć €, (i=1,2,3,4) lub szczegółowo:
=8, O= E, =E, , €, =E,, przy czym €, £, £, oznaczają dokładności
pomiaru w sensie przestrzennym, zaś £, dokładność pomiaru w sensie cza-
sowym.

Wyrażenie (5) przedstawia funkcjonał zależności między stanem świata
obiektu e, w chwili f', a jego przeszłością (historią).

Przy rozwiązywaniu poszczególnych konkretnych problemów można
rzecz jasna brać pod uwagę nie całą przeszłość, lecz pewne wyróżnione jej
stany, które mają istotny wpływ na badany przez nas stan obiektu. W każ-
dym jednak razie tradycyjna fizykalna teoria związków przyczynowych za-
kłada, że tylko stany poprzednie mogą być przyczynami stanów następnych.

Cybernetyczna teoria związków przyczynowych zakłada, że stany
świata obiektu e, w chwili ' S,(r') zależą od jego przyszłości — która jest
celem, z dokładnością do stałej £ zależnej od precyzji pomiaru. Możemy to
wyrazić następującym wzorem:

--- Page 06 ---
430                                                                                 Józef Kossecki

(©)...                             S,(')=O[r'.s, + e>]

gdzie © — funkcjonał określający relację między przyczyną S+ e> i skut-

kiem S,(r'). Wyrażenie (6) przedstawia funkcjonał zależności między sta-
nem świata obiektu e, w chwili £', a jego przyszłością.

Przy rozwiązywaniu poszczególnych konkretnych problemów można brać
pod uwagę nie całą przyszłość, lecz pewne wyróżnione jej stany, które uwa-
żamy za istotne cele. W każdym razie cybernetyczna teoria związków przy-
czynowych przyjmuje, że stany z przyszłości — czyli cele — są przyczyną sta-
nów poprzednich.

Metacybernetyczna teoria związków przyczynowych zakłada, że
stany świata obiektu e, w chwili 7' S(r') zależą zarówno od jego przeszłości
jak i przyszłości, z dokładnością do stałej £ zależnej od precyzji pomiaru.
Możemy to wyrazić następującym wzorem:

(T)...                       8,(r )=O[r".S,(r-e.S,|+e)]

gdzie © - funkcjonał określający relację między przyczynami S„(t'—s] ż
S,|/'+e) i skutkiem S(r').

Wyrażenie (7) przedstawia funkcjonał zależności między stanem świata
obiektu e, w chwili f' a jego przeszłością (historią) i przyszłością.

Przy rozwiązywaniu poszczególnych konkretnych problemów można brać
pod uwagę nie całą przeszłość i przyszłość, lecz pewne wyróżnione stany,
które uważamy za istotne przyczyny. Rozkład tych stanów może być zarów-
no dyskretny, jak i ciągły. W każdym razie metacybernetyczna teoria związ-
ków przyczynowych zakłada, że zarówno stany przeszłe, jak i przyszłe mogą
być przyczyną stanów aktualnych, jest więc ona syntezą tradycyjnej i cyber-
netycznej teorii związków przyczynowych.

4. Filozoficzne implikacje metacybernetycznego pojęcia czasu

Metacybernetyczna teoria związków przyczynowych ma swoich prekur-
sorów w osobach Arystotelesa i św. Tomasza z Akwinu. Św. Tomasz z Akwinu
— za Arystotelesem — wyróżniał przyczynę sprawczą, którą nazywał causa effi-
ciens, oraz przyczynę celową, którą nazywał causa finalis. Przyczyna w jego
rozumieniu to coś, co stanowi przyczynek do sensownego istnienia bytu!'.

Tradycyjna teoria związków przyczynowych to kauzalizm retrospek-

tywny.

A Por. W. TATARKIEWICZ: Historia filozofii, tom I, Warszawa 1959, s. 138-154, 366-381. To-
MASZ Z AKWINU: Summa teologiczna, Warszawa 1927.

--- Page 07 ---
Czas w metacybernetyce                                     431

Cybernetyczna teoria związków przyczynowych to kauzalizm prospek-
tywny.

Metacybernetyczna teoria związków przyczynowych to kauzalizm re-
trospektywno-prospektywny, czyli pełny.

W zależności od tego, czy wyróżnione przez nas jako istotne stany
z przeszłości lub przyszłości — przyczyny (cele) stanowią rozkład ciągły czy
dyskretny, mówimy o kauzalizmie kontynualnym lub kauzalizmie dys-
kretnym.

Biorąc pod uwagę wspomniane wyżej prostoliniowe lub krzywoliniowe
ujęcie czasoprzestrzeni, możemy wyróżnić kauzalizm prostoliniowy lub
kauzalizm krzywoliniowy.

Metacybernetyka może też być rozumiana jako nowoczesna filozofia
przyczynowości. Możliwe jest przy tym dwojakie podejście do problemu:

1) aktualizm,

2) kontynualizm.

Ad 1) Istnieje tylko chwila (quasi-chwila) obecna r'te , a w obecnym sta-
nie świata S,('+e) przeszłość jest odwzorowana (zawarta) w postaci rezul-

tatów historii — istniejący w danej chwili zbiór tych rezultatów nazywamy
pozostałością historii, zaś przyszłość w postaci zalążków (zarodków)
przyszłości — istniejący w danej chwili zbiór tych zalążków to początek
przyszłości świata.

Ściśle mówiąc cały aktualny stan świata S,(t'te) jest pozostałością hi-
storii i zarazem początkiem przyszłości świata.

Można też w danej chwili /'+s badać obrazy przeszłych stanów — które
nazywamy obrazami historii albo obrazami przeszłości względnie krót-
ko śladami. Zbiór rezultatów historii — czyli pozostałość historii — można też
traktować jako zbiór śladów, czyli obrazów przeszłości. Takimi śladami —
rezultatami historii są źródła historyczne, archeologiczne i geologiczne,
a także geny. Odczytywanie tych źródeł wymaga znajomości odpowiedniego
kodu. Gdy kod jest niejednoznaczny, to dany ślad może być rezultatem róż-
nych wariantów przeszłości.

Stany przyszłe, które zostaną faktycznie osiągnięte (zrealizowane), na-
zywamy celami, obrazy celów nazywamy planami. Gdy znamy jedno-
znaczny kod, to na podstawie planów możemy ustalić rzeczywiste cele. Gdy
kod jest niejednoznaczny, to dany plan może dotyczyć różnych wariantów
przyszłości.

Zalążki przyszłości można też traktować jako obrazy celów, czyli plany
(lub prognozy przy podejściu niecybernetycznym). Można też powiedzieć, że
w aktualnym stanie świata przyszłość jest zawarta w postaci zalążków,
a odwzorowana w postaci planów, zaś przeszłość jest zawarta w postaci po-
zostałości historii, a odwzorowana w postaci śladów. Rezultaty historii to
końcowe stany przeszłych procesów, gdy zaś dany proces trwa — wówczas są
one zarazem zalążkami przyszłości. Jeżeli tak nie jest, to proces jest zakoń-
czony.

--- Page 08 ---
432                                        Józef Kossecki

Dostępna naszemu doświadczeniu jest tylko chwila obecna r'+e , zaś

przeszłość doświadczamy poprzez zawartą w niej pozostałość historii (ślady),
a przyszłość poprzez zawarte w niej zalążki (plany).

Fałszywe informacje w zbiorach śladów to fałszywy obraz historii, fał.
szywe informacje w zbiorach planów to fałszywy obraz przyszłości.

Rzeczywistość jest w pewnych granicach zdeterminowana związkami
przyczynowymi (prawami). Przy podejściu aktualistycznym można uważać,
że w chwili obecnej istnieją różne warianty przeszłości i przyszłości. Decy-
dowanie to wybór wariantu. Ten sam rezultat może być skutkiem różnych
wariantów przeszłości i prowadzić do różnych wariantów przyszłości. Np.
mniej niż 20% genów jest czynne w budowie organizmu, zaś 80% stanowi
rezerwę dla różnych wariantów przyszłości (czyli różnych scenariuszy).

Aktualizm to ujęcie buddyjskie — ściśle mówiąc, jest to filozofia buddy-
zmu chinajama (mały wózek).

Analogiczną do aktualizmu filozofią jest lokalizm, który zakłada, że
istnieje tylko punkt (quasi-punkt), w którym istnieje obiekt e,:

(8)...                        (x', żejx' e,x te5)

Reszta przestrzeni jest tylko obecna w tym punkcie w postaci skutków
swego oddziaływania lub obrazów - tylko w tym sensie istnieje dla obiektu e,.

Lokalizm czasoprzestrzenny, czyli pełny albo lokalny aktualizm,
zakłada, że istnieje tylko „tu i teraz”, tzn. istnieje tylko punkt (quasi-punkt)
i chwila (quasi-chwila), w których jest obiekt e, :

(9)...                                     (x, tej x 56, xe bi, )

Jest on syntezą aktualizmu i lokalizmu.

Ad 2) Istnieje cały świat obiektu e,  S„(z), zaś zmienia się tylko punkt
pomiaru związany z chwilą +g dla obiektu e, .

Decydowanie to — w rozumieniu kontynualizmu — tylko wybór chwili
pomiaru, zaś sterowanie to realizacja ciągu pomiarów, który został wybrany.

Analogiczną do kontynualizmu filozofią jest spacjalizm, który zakłada,
że istnieje cała przestrzeń 3-wymiarowa S„<x| xz,x3> — można go też nazwać
kontynualizmem przestrzennym.

Kontynualizm czasoprzestrzenny zakłada, że istnieje cała 4-
wymiarowa przestrzeń  S„<x„ xz,x;,!),  a zmienia się tylko punkt pomiaru

związany z obiektem e, :

(10)...            (EsfEc7P dpiawo Tedójar sr mo oJ

--- Page 09 ---
Czas w metacybernetyce                                    433

Kontynualizm retrospektywny przyjmuje, że istnieje (a ściśle mó-
wiąc istniała) tylko przeszłość, natomiast kontynualizm prospektywny
zakłada, że istnieje tylko przyszłość. Jeżeli założyć, że istnieje zarówno prze-
szłość, jak i przyszłość — wówczas mamy do czynienia z kontynualizmem
pełnym, czyli retrospektywno-prospektywnym.

Syntezą tych kierunków jest pełny kontynualizm czasoprzestrzenny.

Kontynualizm odpowiada filozofii muzułmańskiej.

Można też założyć, że istnieje (istniało) wiele wariantów przeszłości —
wówczas mamy do czynienia z kontynualizmem retrospektywnym wie-
lowariantowym. Można też założyć, że istnieje wiele wariantów przyszłości
wówczas — mamy do czynienia z kontynualizmem prospektywnym wie-
lowariantowym. Można wreszcie założyć, że istnieje wiele wariantów za-
równo przeszłości, jak i przyszłości - wówczas mamy do czynienia z konty-
nualizmem pełnym - retrospektywno-prospektywnym - wielowa-
riantowym.

Decydowanie w tym wypadku to nic innego jak tylko wybór wariantu,
a sterowanie to jego realizacja — czyli realizacja ciągu pomiarów rzeczywistości.

Gdy założyć, że istnieje tylko jeden wariant przeszłości (historii) i przy-
szłości — wówczas mamy do czynienia z kontynualizmem jednowarian-
towym, który może być retrospektywny, prospektywny lub retrospektywno-
prospektywny. Odpowiada on pełnemu determinizmowi (muzułmańska wia-
Ta w przeznaczenie).

W ujęciu antropologicznym A. Wiercińskiego podejście pierwsze — aktu-
alizm — odpowiada naturze małpiej, która charakteryzuje się życiem w cza-
sie postrzegawczo—emocyjnej teraźniejszości: psychiczna szczelina teraźniej-
szości. Natomiast podejście drugie — kontynualizm — odpowiada naturze
ludzkiej, którą charakteryzuje życie w czasie trójdzielczości introspekcyjnej:
pojęciowa przeszłość, doznaniowa teraźniejszość i predyktywna przyszłość:
„psychiczny czas płynący””.

„Introspekcja przerzuca pomost między uświadamianą pamięciowo
przeszłością, a przewidywaną przyszłością, ponad doznaniową teraźniejszo-
ścią, dzięki temu żyje się w poczuciu czasu płynącego”!?.

Przeszłość wpływa na ludzką teraźniejszość poprzez informacje zawarte
w zbiorach śladów, zaś przyszłość wpływa na nią poprzez plany i zalążki,
które wraz z pozostałością historii wpływają na decyzje podejmowane przez
człowieka w teraźniejszości.

5. Odczucie czasu według cybernetycznej teorii charakteru
Mariana Mazura.

Na zakończenie warto przytoczyć odkrytą przez M. Mazura zależność
między poczuciem czasu, a pewnym parametrem psychocybernetycznym

1 A. WIERCIŃSKI, Magia i religia. Szkice z antropologii religii, Kraków 1994, s. 30.
15 Tamże, s. 29

--- Page 10 ---
434                                                             Józef Kossecki

człowieka jako systemu autonomicznego, nazwanym przezeń dynamizmem
charakteru.

Według definicji M. Mazura dynamizm charakteru to logarytm sto-
sunku współczynnika rozbudowy do współczynnika starzenia systemu auto-
nomicznego!*. Przez system autonomiczny rozumie M. Mazur taki, który
może się sam sterować i przeciwdziałać utracie tej swojej zdolności.

Zależność między poczuciem czasu a dynamizmem charakteru jest we.
dług M. Mazura następująca: Im mniejszy jest współczynnik dynamizmu,
tym krótszy wydaje się czas'*.

Egzodynamicy, których cechuje dynamizm dodatni, mają poczucie czasu
Jjako płynącego o wiele za wolno'*.

Statycy, których cechuje dynamizm zerowy, mają normatywne poczucie cza-
su, oparte na zegarze i kalendarzu, chcą, żeby zarówno rozrywki, jak i zadania
trwały tyle czasu, ile zostało zapowiedziane, ustalone w przepisach itp.".

Endodynamicy, których cechuje dynamizm ujemny, mają poczucie czasu
Jako płynącego zbyt szybko'*.

Dynamizm charakteru jest parametrem, który wskutek działania dru-
giej zasady termodynamiki, powodującej starzenie się organizmu, zmienia
się z wiekiem nieuchronnie od wartości dodatnich poprzez zero do ujemnych.
W związku z tym dzieci są egzodynamikami, ludzie w wieku dojrzałym sta-
tykami, zaś ludzie w wieku podeszłym endodynamikami. Można też
w związku z przechodzeniem człowieka przez poszczególne grupy wieku ob-
serwować u niego odpowiednie zmiany odczuwania czasu wyznaczające psy-
chologiczną strzałkę czasu.

Jak widać również w cybernetycznej teorii charakteru M. Mazura psy-
chologiczna strzałka czasu jest wyznaczona przez strzałkę termodynamiczną
i wykazuje ten sam kierunek.

Adres autora

Doc. dr JÓZEF KOSSECKI

(emerytowany pracownik Akademii Świętokrzyskiej w Kielcach)
ul. Burgaska 3 m. 24

02-758 Warszawa

= Por. M. MAZUR, Cybernetyka i charakter, Warszawa 1976, s. 290.
15 Tamże, s. 323.

16 Tamże.

" Tamże, s. 323-324.

18 Tamże, s. 324.

autonom.edu.pl

